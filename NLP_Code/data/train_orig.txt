0	Suzanne Vermeer geeft in De vlucht een redelijk geloofwaardig kijkje in de keuken van de reiswereld. Verder vertoont het verhaal veel overeenkomsten met een flutromannetje, waarin de gebeurtenissen erg voorspelbaar zijn. Het duurt erg lang voordat er iets in het verhaal gebeurd dat de naam "thriller" mag hebben. Als je niet teveel verwachtingen hebt is het een alleraardigst verhaal dat je in een avondje uit kunt hebben.
0	Kan alleen maar eens zijn met het grootste deel van de recensies hieronder. Dit is geen triller ik heb me er door gebeten (alhoewel de schrijfstijl prima is) alleen omdat ik in een recensie las dat de laatste 100 pagina's in een adem uitgelezen waren. Helaas die mening kan ik ook niet delen. Links laten liggen dit boek
0	Nee, dit was niet mijn boek, ik vond het ouderwets geschreven en het was gewoon niet mijn ding, wat ik eigenlijk al wel een beetje had kunnen verwachten na De Onderstroom gelezen te hebben, dit was ook al niet echt een boek voor mij, helaas..
0	Ik had nog niet eerder een deel uit de Scarpetta reeks gelezen en dit is niet bepaald het goede deel om er in te beginnen. Een goede schrijver zal een korte introductie geven over de belangrijkste hoofdpersonen, die heb ik hier absoluut gemist. Kay komt op mij absoluut niet sympathiek over waardoor ik me niet kon inleven in de hoofdpersoon. Het verhaal zelf is ook erg voorspelbaar en het plot is te simpel. Ik had beter verwacht van iemand die al zo lang schrijft
0	Mijn titel omschrijft maar voor de helft het boek, geen goed verhaal en met erg zwakke karakters. Anne, een bn'er die samen met haar partner met het ivf proces bezig is wordt op een heel vervelend moment door haar partner aan de kant gezet. Ze valt van het ene gat in het andere diepe gat en iedereen in haar omgeving laat haar zitten (zo voelt zij het, maar ze zit dan ook tegen een "lichte " depressie aan). Ze laat met zich sollen, en zwelgt in het zelf medelijden. Waarom het verhaal haar als bn'er heeft neer gezet, is voor mij een vraag, het voegt niks toe aan het hele verhaal. Tot op zekere hoogte kon ik me enigszins nog wel vermaken totdat blijkt dat diegene die ze het meest vertrouwd toch het verst van haar af staat wordt het voor mij erg kinderachtig en kan ik niet meer zeggen dan teleurstellend.
0	Voor mij ook teleurstellend, deze nieuwe Mankell. Sluit me aan bij de anderen, ook ik had moeite met de korte zinnetjes, korte hoofdstukjes, het script-achtige. Ik miste de spanning en heb me van begin tot eind door het boek heen geworsteld, dat is me bij nog niet één eerdere Mankell overkomen.
0	Het spijt me zeer want ik ben een fan van Marklund en Anneka maar dit boek kon me echt niet boeien. Het is bij momenten echt saai, dit in tegenstelling met alle voorgaande Bengtzon-trillers.
0	Het zal niet meevallen in China te leven! Zoveel geweld, zoveel pies, zoveel zelfmoord. Mo Yan maakt het de lezer niet gemakkelijk. Af en toe kom je een mooie poëtische scene tegen (ja, die zijn er ook), en dan denk je, ik lees toch maar even door. Uiteindelijk loopt het met alle hoofdpersonen in het boek slecht af, en dat is natuurlijk wel erg realistisch. Toch maar weer een Europees of Engels boek pakken? Of heeft iemand een andere Chinese tip?
0	Degelijk verhaal vandaar hoopgevend debuut.Maar dan ook zeker niet meer dan dat.Een onvergetelijke indruk laat het immers zeker niet na.
0	Ik vond het een heel ongeloofwaardig boek om te lezen en was dus ook niet verbaast toen dit in de media werd gemeld. Ik heb alle andere boeken die met dit verhaal te maken hebben ook nooit gelezen.
0	De Da Vinci code en Het Bernini mysterie zijn twee geweldige boeken van een geweldige schrijver: Dan Brown. Na het lezen van Het Juvenalis Dilemma ben ik tot de conclusie gekomen dat dit boek geschreven moet zijn door zijn broer. Een bijzonder teleurstellend boek. Hebben De Da Vinci code en Het Bernini mysterie bij mij zonder problemen vijf en zelfs nog wel meer sterren verdiend, Het Juvenalis dilemma komt niet verder dan één ster. Erg jammer.
0	Een leuk vakantieboek wat aansluit bij de vrouwen van sex in the city e.d., niet echt heel spannend maar wel vermakelijk, einde helaas heel voorspelbaar
0	In dit deel 2 van de fantasyreeks over de Anderen loopt de spanning tussen mensen en de Anderen op. Ook krijgt de lezer meer informatie over de wereld buiten Lakeside, de stad waar dit verhaal zich afspeelt. Zwarte Veren is echter nergens echt spannend en de nieuwe ontdekkingen zijn te gering om de nieuwsgierigheid naar deze fantasywereld te vervullen. Waar de uitvoerige beschrijving van dagelijkse activiteiten in Rode Letters nog enige charme had gezien de onervarenheid van hoofdpersonen Meg en Simon met het leven als mens, kabbelt het verhaal hierdoor nu maar wat voort, net als de ontwikkeling van deze personages. De opbouw naar en ontknoping van de verwachte climax aan het eind verloopt rap waardoor de vraag ontstaat waarom deze gebeurtenis eigenlijk niet eerder plaats kon vinden. De coëxistentie tussen de verschillende aardbewoners is interessant, maar niet voldoende om verder te gaan met deel 3.
0	Doordat ik het boek: Natascha Kampusch. Het meisje in de kelder (2006) Van Allan Hall en Micheal Leidig heb gelezen wist ik eigenlijk alles al wat ze ging vertellen. Het boek is niet echt heel spannend, het is wel verschrikkelijk wat ze heeft mee gemaakt, de vernederingen en de mishandelingen. Toch valt het boek erg tegen. Het was meer lezen om er doorheen te komen en er waren maar een paar dingen waardoor je weer even in het boek verdween. Ze herhaalt heel vaak dezelfde dingen. Daarom van mij ook maar 2 sterren.
0	Het is weliswaar een dun boekje, maar leest lastig door het gebrek aan alinea's en de telegramstijl. De thematiek is interessant genoeg, maar het gebeuren blijft op afstand. Er zijn te veel personages, die allemaal beknopt worden beschreven. Mij sprak het maar matig aan. De stijl ergerde mij.
0	Een ietwat teleurstellend laatste deel vind ik. Het voelt alsof de auteur de ontknoping nog snel even moest afraffelen. De spanning die ik heb ervaren tijdens het lezen van deel 2 bleef nu grotendeels achterwege, de redenen van Nori Ko zijn mij niet helemaal duidelijk en ook Stella Victory (en het broederschap van de slang) blijft voor mij een raadsel. Heel veel open eindjes dus nog aan het einde, niet zo clever…
0	Dit boek viel mij best tegen, ik had er meer van verwacht. De politieke achtergrond vond ik niet interessant en ook de gehele verhaallijn kon mij niet altijd boeien. De omgeving en het weer is mooi omschreven maar niet echt bijzonder te noemen en de hoofdpersonen in het boek zijn niet enorm interessant. Al met al dus naar mijn mening niet echt een enorm goed boek, leuk om te lezen maar het heeft op mij weinig indruk gemaakt.
0	Je kan als schrijver nog zoveel van het onderwerp afweten, dat wil nog niet zeggen dat je een goed verhaal kunt schrijven. Vandenberg faalt jammerlijk. Het plot is flinterdun, de karakters uit bordkarton gevormd en de schrijfstijl is stroef. Dit boek lift duidelijk mee op de hype rond Dan Brown, anders zou het nooit in de Nederlandse vertaling verschenen zijn. Het enige positieve punt is dat je wat opsteekt over Michelangelo en de Sixtijnse kapel, maar daarvoor kan je ook een encyclopedie of een boek over kunstgeschiedenis raadplegen. Dit boek zal binnen de katholieke kerk zeker geen stof doen opwaaien. En het zal de lezer ook niet in vervoering brengen.
0	Alhoewel ik dit boek volledig uitgelezen heb vond ik het een redelijk triest verhaal met een nogal redelijk onrealistische en stereotype verhaallijn. Bepaalde zaken zijn zo volledig uit de lucht gegrepen dat ze eerder komisch worden. Neem bijvoorbeeld het gevecht op de transportband, met op het einde van de band het opdoemende gevaar. In hoeveel films en boeken hebben we dat nu niet al tegen gekomen. En zo zijn er nog meerdere voorbeelden die ik hier echter niet allemaal wil opnoemen.
0	ik vond het een boek van niks. totaal anders dan dat ik had verwacht. de omstandigheden waren zo dusdanig beschreven dat ik er in ieder geval geen touw aan vast kon knopen...
0	Ik vond het boek onwijs spannend en een leuk verassend verhaal. Echter, een voorspelbare gebeurtenis richting het einde van het verhaal. Ik hoopte dat de schrijver dit goed zou maken door een sterk plot te schrijven, maar helaas is ook dat niet gelukt. Zo goed als het begin van het verhaal, zo slecht vond ik het einde. Viel erg tegen en zou dit boek niet snel aanraden. Ik raakte zelfs een beetje gefrustreerd door het einde in dit boek..
0	Waarschijnlijk heb ik een teer zieltje. Ik heb me geërgerd aan het taalgebruik. Ik begrijp niet wat de toegevoegde waarde is van de seksistische en discriminerende taal. Het plot vond ik niet sterk. Eigenlijk een vervelend boek om te lezen.
0	Het verloren symbool van Dan Brown was voor mij een tegenvaller. Het boek is erg voorspelbaar en soms langdradig. Vooral het einde was naar mijn mening meer een cursus interessant doen voor beginners. Alleen het middenstuk was redelijk. Het lijkt allemaal wel heel erg op De Da Vinci Code en Het Bernini mysterie. Dan Brown heeft twee prachtige verhalen weten te schrijven, maar weet mij nu niet te verrassen.
0	Hoewel ik het boek goed vond beginnen heb ik het uiteindelijk maar als 'matig' beoordeeld. Na een paar blz zakte het in en kwam ik er maar moeilijk terug in. Ik vond het boek in het begin langdradig, niet spannend, met veel te veel onzininformatie tussendoor. De personages komen voor mij niet goed uit de verf en het lijkt een beetje een slap aftreksel te zijn van een Baldacci. 2e deel van het boek zit wat meer vaart in en is wat spannender, maar nog steeds ver beneden de maat. De recensies waarmee dit boek is aangekondigd vind ik dan ook niet terecht en ik vind het geen aanrader. Dat er in Amerika een film van gemaakt wordt, tja, wellicht dat het er op het witte doek wat beter uitkomt. Laten we het hopen
0	Ik had zoveel verwachtingen van dit boek. Heb het niet uitgelezen. Misschien toch mijn genre niet?
0	Mijn eerste kennismaking met Stephen King; na alle lovende woorden over deze schrijver viel me dit boek erg tegen. Ik vond het wat langdradig, soms zelfs een beetje saai. Toch nog twee sterren, omdat het boek me bij de laatste honderd bladzijden te pakken kreeg.
0	Ik dacht dat dit boek een zinderende mysterieuze thriller zou zijn. De setting, de bayou in Louisiana USA spreekt tot mijn verbeelding. Toen ik de flaptekst las heb ik mij daarom enorm verheugd op dit boek. Helaas voldeed dit boek niet aan mijn verwachtingen. Oké de sfeer was grimmig en neerslachtig te noemen. Elk personage gaat op zijn manier om met de gevolgen van de olieramp. De een wat beter dan de ander en die emoties voel je ook wel, maar de spanning die je denkt te gaan voelen blijft uit. Ik vond het boek dan ook meer een drama. Al met al wel een goede debuutpoging van deze auteur, maar ik hoop dat zijn volgende boeken van mij meer zullen trekken.
0	Ik heb het uitgelezen en daarmee heb ik het eigenlijk al wel gezegd. Ik persoonlijk vond de humor ver te zoeken. Het viel me tegen.
0	Misschien interessant voor liefhebbers van het genre, maar plak er dan niet het etiket thriller op. Saai! Heel jammer want haar echte thrillers zijn wereldklasse.
0	Het verhaal is onsamenhangend geschreven. Tijdens het lezen van het eerste hoofdstuk is er totaal geen idee waar het verhaal over gaat. Het lijkt alsof iemand zeer verliefd is en door de geliefde in de steek gelaten is. Tijdens het tweede hoofdstuk blijkt de persoon het eerste hoofdstuk overleden te zijn. In de navolgende hoofdstukken wordt het niet duidelijker waaraan of waarom de persoon overleden is. Ook de personen die hun verhaal vertellen maken niet echt duidelijk wat hun connecties zijn met de overledene. Bij sommige personages kom je erachter dat ze familie of vrienden zijn. Bij andere personages blijkt dat ze totale onbekende zijn van de overledene. Wat je met deze verhalen aan moet wordt niet duidelijk. Ook de verhalen van de personages lijken in de meeste gevallen geen band met elkaar te hebben. De spanningsopbouw in het verhaal is ook ver te vinden. Alles bij elkaar is het geen aanrader om hierbij lekker te ontspannen. Als je bent gestopt met het verhaal is het weer lastig om in het verhaal te komen.
0	Ik kwam er te laat achter dat dit een literaire thriller was, het stond wel op de kaft, maar er zat een buikband overheen. Ik heb hem uitgelezen, maar het is toch echt niet mijn genre. Het einde was wel origineel, ik ga de verrassing niet verklappen, lees het boek maar, je merkt vanzelf wel wat ik bedoel.
0	Ik vond het boek Sterrenmoord van Govert Derix tegenvallen. Ik had hoge verwachtingen na het lezen van de covertekst en dat het getipt was door DWDD. Het boek gaat erover dat er op een avond geen sterren meer verschijnen en een astroloog uit Engeland moet dit oplossen. Ik vond het boek vaag en oppervlakkig geschreven. De personage krijgen niet echt gestalte en het verhaal hangt een beetje aan losse eindjes aan elkaar. Heel erg jammer.
0	Omdat ik naar de voorstelling wilde, besloot ik het boek te lezen. Alles wat me aangreep in het boek, zag ik ook in de voorstelling. Qua kennis en informatie interesseerde het me. Qua boek was het iets teveel namen en voorvaderen om echt in het verhaal te komen.
0	Enigszins teleurstellend. Het is gewoon ongeloofwaardig dat de leadzanger van een muziekgroep 15 jaar dood kan zijn zonder dat iemand dat opmerkt. Het gaat om 2 zaken die met elkaar te maken hebben en die beide heel dichtbij Myron komen.
0	Het is eigenlijk een heel lang artikel uit de krant, niet echt een boek. Maar het was wel zorgvuldig geschreven. Vind zelf het niet de krachtigste titel in het digi-genre
0	In het universum van Dimitri Verhulst is de westerse mensch bezig trappisten te atten terwijl het kapitalistische systeem implodeert en er zo nu en dan een radicalist explodeert. Deze hypnotiserende onheilsprofetie in lieflijk Vlaams laat hilarische taalvondsten over elkaar heen buitelen met wisselend resultaat. Soms raakt Verhulst vlijmscherp aan eigentijdse tendensen en modeverschijnselen, maar even zo vaak slaat het dood als lauw bier wanneer hij doorratelt met z'n stuurloze dronkemansgewauwel. Eerlijk gezegd zit de meeste pit in het eerste hoofdstuk: als de zorgvuldig geconstrueerde zinnen bladzijdeslang voort knallen. Daarna leidt een beperkte invulling van ironie tot een repetitieve kanonnade aan seksistisch en racistisch gezwatel over negers, urineren, condooms en lekkere wijven. Af en toe een jazzverwijzing erdoorheen om het muzikale motief warm te houden. Het is meer een uitgetypte cabaretvoorstelling dan het surrealistische vormexperiment waarmee Verhulst het werk in de media zelf omschrijft. Vermakelijk is het zeker en vast, maar daarom is de geschetste misantropie nog altijd niet meer dan een gimmick.
0	Na 250 blz heb ik het opgegeven. Alle cliche's en stereotypen komen voorbij in dit boek, onhandig, onervaren en nerveus vrouwtje, en de rijke knappe sexgod. Waarom dit in godsnaam een bestseller is is mij volkomen onduidelijk! Wat een lachwekkend stom boek.....
0	Een oppervlakkig verhaal wat je in 1 dag zou kunnen uitlezen. Daarbij zorgden de vele ergerniswekkende type- of drukfouten ervoor dat het boek weinig indruk maakt.
0	Had een goed verhaal kunnen zijn, maar de uitvoering is erg jammer. Eenvoudige schrijfstijl, geen moment spannend. Niets voor mij
0	Ik vreesde een tweede 'For whom the bell tolls', maar gelukkig zat in deze Hemingway meer verhaal, d.w.z. er gebeurde meer, hoewel het verhaal door de vertelstijl me niet erg kon boeien. De liefdesgeschiedenis in deze roman zou volgens Hemingway-aanhangers juist door de realistische, minimalistische stijl extra sterk overkomen, maar met name de dialogen tussen de twee geliefden komen mij nogal kunstmatig en onnozel over. De dramatische dubbele dood aan het einde lijkt een poging het verhaal in een dramatische climax te doen eindigen. Ik mis de diepgang. Maar goed, in elk geval sneller uit te lezen dan 'For whom the bell tolls' ;-)
0	Dit boek als recensieboek ontvangen van not just any book. De kaft ziet er mooi en mysterieus uit. De achterkant van het boek klinkt ook erg mystereus, waardoor ik met hoge verwachtingen aan het boek begon. Helaas vond ik het moeilijk om mij in het verhaal te verplaatsen en vond ik de verhaallijn erg wazig en kon het mij niet zo boeien. Ik vond het moeilijk om mij in te leven in de hoofdpersonen. Wel werd ik aan het denken gezet, wat als dit in het echt zou gebeuren? Wat als er overleden geliefden van mij weer ineens naast me zouden staan.. Maar verder pakte het verhaal mij niet echt helaas.. Als je van fantasieverhalen houd, is dit vast een goed boek.
0	Een weinig verrassend boek. Het sukkelt maar voort zonder spanning. Wel zijn de personages innemend, maar over het algemeen genomen is dit maar een saai boek waarin het onderzoek niet van de grond wil komen. Lijkt wel alsof de auteur een hele lange aanloop nodig had om ter zaken te komen. Heb hem uitgelezen, maar niet van harte. Ik blijf dan ook steken bij een schamele 2 sterren.
0	Het Boek begint leuk maar vanaf de helft wordt t voorspelbaar waar t verhaal naar toe gaat. Dan wordt t verhaal ook ongeloofwaardig. Jammer. Het was naar mijn mening beter en ook verrassender geweest als het er minder dik bovenop had gelegen
0	Het boek viel me niet mee. van Dis schrijft niet echt mooi vind ik en dus kan het verhaal mij niet echt ontroeren. Het is niet pakkend, te afstandelijk.
0	Het verhaal pakte mij niet, las niet lekker weg. Heb mezelf er doorheen moeten worstelen. Langdradig, te simpel, niet realistisch. Ik vermoed niet zo'n fan te zijn van Suzanne Vermeer. Ga voorlopig niks meer lezen van haar.
0	ja verfilming van het boek al gezien en ik moet wel zeggen dat ik spanning in het lezen van boek miste. ook vondt ik het een beetje een voor de hand liggend einde.........als ik lees wil ik helemaal verdronken worden in het verhaal, meegevoerd worden door de spanning........en helaas is dit niet geburd bij dit boek......
0	Sympathieke poging tot iets wat in de verte wat weg heeft van een literair werk. De grootste attractie is een energieke schrijfstijl over moderne fenomenen. Van kapotte Nokia's tot kutmarokkanen en hooligans. Beau doet zijn best, maar het boek wordt nooit scherp. Het blijft hangen in een reeks onnozele gebeurtenissen, aaneengeregen in een diarree van scheldwoorden en schunnigheden. Meer zit er helaas niet achter.
0	na 54 minuten had ik echt wel een klepper van een opvolger verwacht, maar die kwam er helaas niet. Een oké boek met heel veel gemiste kansen die elkaar niet vonden. Niet echt mijn ding dus, vrees ik, maar ik blijf wel fan van haar vorige boek en hoop op beter de volgende keer.
0	Op zich een goed verhaal maar ik vind dat het te lang duurt, ik heb het opgegeven bij pagina 413.
0	Ik heb net het boek All Inclusive dichtgeslagen en ik ben blij dat het uit is. Het is vlot geschreven maar vreselijk flauw en saai. Steeds als je denkt, nu gaat er iets gebeuren ben je weer terug bij af. Hoezo literaire thriller? Oke, over dit onderwerp zou best een mooi verhaal geschreven kunnen worden maar ik vond dit echt vreselijk simpel. Ook aan het eind had het veel spannender gekund, het was m.i. ronduit kinderachtig, een soort afraffelen van het verhaal. Het spijt me wanneer ik al te negatief overkom maar dit vond ik nu echt zonde van mijn 17,50!
0	Mijn eerste boek wat ik lees van haar. Zoveel gehoord over Heleen. “Moet je gelezen hebben”. Nope... zonde van mijn tijd.
0	Blij dat dit boek uit is! Op zich is het verhaal wel aardig, maar zeer onprettig leesbaar door de vele voetnoten op bijna iedere bladzijde. Echt irritant.
0	Dit boek vond ik niet echt spannend en heel commercieel, dus het leest lekker.
0	Het hele verhaal begint veelbelovend maar heeft uiteindelijk veel te veel bladzijden nodig voor een uiteindelijk dun plot en zo geweldig geschreven is het ook weer niet. Ik vond het behoorlijk tegenvallen en heb in dit gerne (WO 2 en de gevolgen voor betrokkenen) wel betere gelezen.
0	Zelden zo een flauw boek gelezen. Het begint spannend maar altijd kunnen ontsnappen en op wat voor onnozele manieren is van het goede teveel. Ook verschillende raadsels (rekeningnummer, spiegelschrift, ...) had ik al direct door. Geschiedkundig heb ik wel wat bijgeleerd en verschillende bewereingen (zoals de zin uit het boek Job) kloppen ook. Ik ga alvast nooit naar de verfilming kijken.
0	Ik had er meer van verwacht op basis van de recensies die ik gelezen had. Hte gaat over een vrouw met 2 zonen waarvan er een Ofer in het leger zit. Ze heeft zich in haar hoofd gehaald dat als ze maar zorgt dat ze niet thuis is op het moment dat er slecht nieuw geleverd wordt, er dan ook niets met haar zoon zal gebeuren. Daarom onderneemt ze een reis door het land. Haar metgezel is een vriend, de beste vriend van haar man, en tevens de vader van een van haar zoons, Ofer. Hij is op een gegeven moment zelf in dienst geweest en zwaar gefolterd geworden. Om de een of andere reden voelt zij zich hiervoor verantwoordelijk. Beetje bij beetje kom je meer te weten over de kinderen, de verhouding met haar man, met hun vriend. Het is een langzaam boek en ik vond het niet spannend.
0	Beetje vaag verhaal. Het begint veelbelovend maar loopt af als een sisser en nergens echt spannend. Het lijkt wel of het verhaal nog niet af is...
0	Het verhaal van een psychose dat volkomen 'onleesbaar' is, ingewikkeld en bombastisch geschreven waarbij de poëtische en filosofische passages overschaduwd worden door de wanorde, de complexiteit en het verwarrende van het verhaal. Hoe graag ik het vorige boek van Nolens heb gelezen en dus uitkeek naar dit nieuwe werk, des te ontgoocheld was ik na de corvee van het lezen van het boek tot het einde. In de hoop dat het beter zou worden.... Niet dus.
0	In tegenstelling tot Thomas Verbogt (zie mijn recensie over Hoe alles moest beginnen) kan Cees Nooteboom wel voorlezen, Zijn stem is aangenaam en past precies bij het verhaal, dat bol staat van de prachtige literaire vondsten en fraaie zinnen. En dat is ook precies datgene wat mank gaat aan dit (luister)boek: de personages zijn vehikels van Nootebooms proza. Ze komen nergens tot leven, blijven hulpjes van de schrijver om aan de lezer de ene na de andere fraaie, prachtig geformuleerde overdenkingen te tonen . Een beetje flauw is ook het begin van het verhaal, want wat er in de eerste zin wordt beweerd, wordt nergens uitgevoerd.Net als zijn relatie met Zita niets met de rest van het boek te maken lijkt te hebben. Maar misschien komt dat omdat niemand van het papier afkomt, dus ook Zita niet. Zelfs Inni, de hoofdpersoon blijft vooral de buikspreker van Cees Nooteboom.
0	Ik was erg benieuwd naar dit boek van Thijs Rőmer. Het viel me erg tegen. Erg plat geschreven. Had er meer van verwacht.
0	Het is natuurlijk heel persoonlijk, maar ik kon me totaal niet identificeren met de hoofdpersoon en de keuzes die ze maakte. Het kon me mede daardoor niet zo boeien en daarom ben ik, om precies te zijn, op blz 73 helaas afgehaakt....
0	Met dit boek ben ik begonnen aan de lees uit je eigen boekenkast uitdaging, maar dit boek kon me niet in het verhaal trekken, vandaar geen beoordeling.
0	Mijn eerste boek van Linda Jansma en ik vond het boek iets te voorspelbaar. De flashbacks vond ik verwarrend en niet echt aansluiten op het verhaal in het heden. Het einde van het verhaal is verrassend, maar het word wel afgeraffeld.
0	Dit is het eerste boek dat ik van Pieter Aspe heb gelezen, en ik moet zeggen dat ik ontgoocheld ben. Het verhaal is uiteindelijk wel mooi, maar er is bijna geen spanning aanwezig.
0	Dit vond ik meer een soort bouquetreeksboek. Het las wel vlot, dus ik heb het tot het einde toe volgehouden. Sommige dingen waren ook erg vergezocht, zoals de naam in het bloemperk.
0	Seppe wil zijn oma graag verrassen omdat zij hem heeft opgevoed na de scheiding van zijn ouders. Hij zou graag haar biografie schrijven en gaat op zoek naar achtergrondinfo. Daar stuit hij op nogal merkwaardige feiten die begaan zijn tijdens de Tweede Wereldoorlog. Na halfweg het boek gelezen te hebben was ik nog niet veel wijzer geworden waar het zou eindigen. Het vorige boek van de schrijver (uit de hoogte) was beter te lezen met een zeker spanningsveld naar het eind toe. Dit boek kabbelt maar wat aan. In tegenstelling tot veel lovende recensies kan het mij onvoldoende overtuigen.
0	Nieuwsgierig door de tekst op de achterkant van het boek 'Net als De Da Vinci code, maar dan nog beter en slimmer geschreven' begon ik aan dit debuut van Fredrik T. Olsson. Om maar meteen met de deur in huis te vallen: het viel mij bijzonder tegen. Het boek wordt geen moment spannend, waardoor ik het met grote moeite heb uitgelezen. Het verhaal is zeer ongeloofwaardig, de codes zoals die in de boeken van Dan Brown worden afgebeeld ontbreken (de code waar het hele verhaal om draait wordt helemaal niet getoond) en het einde is behoorlijk teleurstellend. Ook het kasteel waar het verhaal zich grotendeels afspeelt wordt niet bij naam genoemd. In tegenstelling tot de boeken van Dan Brown, waar geschiedenis en cultuur een hoofdrol spelen en de locaties ten minste echt bestaan. Het idee van het boek is op zich niet verkeerd, de uitwerking is echter zeer matig. Helaas komt het daardoor in de verste verte niet in de buurt van het niveau van Dan Brown.
0	Het had zo interessant kunnen zijn, maar helaas. Het blijft een verhaal dat weinig boeit. Het blijft allemaal wat aan de oppervlakte, weinig deipgang voor wat betreft de verschillende culturen en de onderlinge relaties. Sonia woont ook niet in Senegal maar gaat er alleen af en toe op vakantie, dat zal waarschijnlijk deels verklaren waarom het allemaal niet zo spannend is. Ben normaal een grote fan van de zgn. "bewogen vrouwenlevens" boeken, maar dit boek hoort daar wat mij betreft niet bij.
0	Op de achterkant van het boek kan je lezen dat Teigeler meermaals genomineerd is voor de gouden strop dus ik begon vol verwachting aan dit boek (voor mij het eerste van deze schrijver). Ligt het nu aan mijn grote verwachting? Ik weet het niet maar ik vond er niet veel aan! Het klassieke speurdersduo, een gepensioneerde commisaris en zijn opvolger, een moord en verder een paar privé problemen, een zwangerschap, een dode parkiet en heel veel moeilijke servische namen. Er zat wel ergens een verhaal in dit boek maar ik vond het heel moeilijk om bij de les te blijven en het heeft dan ook een hele tijd geduurd eer dit boek uit was. Misschien zijn de andere boeken van Piet Teigeler beter maar dit is het zoveelste (flauw) afkooksel van de thrillers waar we de laatste tijd mee overspoeld worden. Het mindere broertje van Deflo, Geeraerts e.a.!
0	Wat een voorspelbaar boek. Het lijkt de vrouwen versie te zijn van het, in tegenstelling tot 'Voor Jou", wèl goed gelukte verhaal: 'Intouchables".
0	Doordat de Griekse tragedies breed worden uitgesponnen, halen ze alle vaart uit het verhaal. Hierdoor totaal niet spannend.
0	Dit boek was het eerste verhaal uit de Sir Baldwin serie, en meteen ook het debuut van de auteur. En dat was te merken. Ik vond het vrij amateurisch. Waarschijnlijk was het de bedoeling om de lezer op het verkeerde been te zetten door vermeende causale verbanden te creëren, maar daardoor werd de plot nogal warrig. Of was het gewoon bladvulling? De dialogen vond ik gekunsteld en soms te lang uitgesponnen, de karakters kwamen totaal niet over. Het had weinig om het lijf allemaal. Teleurstellend boek.
0	Het boek mag absoluut geen litaire thriller genoemd worden. Het is eerder een psychologisch boek, en vooral dat je zo moet nadenken over wat je nu eigenlijk leest; dat het lastig is om het geheel te blijven volgen. Ik heb hem uitgelezen puur omdat er gezegd werd dat het zo briljant boek was. Nu ik hem helemaal gelezen heb is het inderdaad leuk geschreven maar voor mij niet briljant of waardig om nog eens te lezen :)
0	Ik ben vier keer met dit boek opnieuw begonnen, maar ik heb het ook 4 keer weer weg gelegd. Ik ga het uiteindelijk van mijn mp3 speler verwijderen. Het is duidelijk geen boek dat gemakkelijk luistert. Jammer, want ik had hoge verwachtingen. Misschien dat ik het over een tijdje weer ga proberen. Maar voor nu houd ik het voor gezien....
0	In het kader van de Popsugar leesuitdaging moest ik een verboden boek lezen en heb ik dit boek gekozen. Ik begrijp wel waarom het een verboden boek is: het is eigenlijk pure kinderporno. Gelukkig was het maar een dun boekje en was ik er zo doorheen. Vooral op het eind heb ik behoorlijk op mijn kiezen moeten bijten toen de hoofdpersoon kleine kinderen bij haar spelletjes betrok. Hoe krijg je het verzonnen! Ook het feit dat de hoofdpersoon op haar negende jaar al sexueel actief werd heeft mij enorm verbaasd. Blij dat ik er vanaf ben.
0	Nogal voorspelbaar allemaal. Ik begrijp niet goed waarom dit boek zo de hemel ingeprezen is en zoveel gelezen wordt. Wellicht een goed P.R. Machine.
0	Sarin begint veelbelovend met een ongeluk in een chemische fabriek en een terroristische aanslag. Het boek leest vlot. Het tempo is hoog. De hoofdfiguur vind ik niet geloofwaardig. Hij is een journalist van de Kuifje-soort die allemaal vriendjes heeft die hem helpen. Na de spectaculaire ontknoping blijf je ook met veel vragen zitten.
0	Ik ben zwaar teleurgesteld . De eerst 2 boeken vond ik zeer spanend. Ik keek dan ook enorm uit naar een nieuw boek. Ben nu voorbij de helft, maar ppppppfffff. Veel te veel personages. En ik vraag me vooral af wanneer het spannend gaat worden.?
0	Door de klimaatverandering is er een nieuwe ijstijd begonnen. Nanoek woont op de Noordpool met zijn ouders die wetenschappers zijn. Hij krijgt contact met een meisje in Nederland, waar volgens zijn moeder de situatie bar is. Hij voelt zich een gevangene in het onderzoeksstation waar hij zelden naar buiten mag. Dan gaat hij naar verboden gebied en ontdekt waar zijn ouders nu werkelijk mee bezig zijn. Hij gaat ervandoor en wil naar zijn vriendinnetje in Nederland, maar dat is bij nader inzien wel een heel lange reis en onderweg gebeurt er iets. Een ongeloofwaardige ontmoeting een ongeloofwaardig besluit aan het einde van het verhaal. Waar is de fantasy in dit verhaal? De toekomstige ijstijd? De ongeloofwaardige reactie van het dier in de grot? Dit is een vlot leesbaar jeugdverhaal maar door zijn ongeloofwaardigheid en doordat aan het einde alle moeite voor niets geweest lijkt te zijn, nogal teleurstellend. Daarom geef ik het twee sterren.
0	De Berlijn affaire is een aardig boek, maar heeft niet veel om het lijf. Het is allemaal net iets te gemakkelijk opgeschreven en niet genoeg uitgediept om een echt spannende thriller te worden. Het leest wel lekker vlot en wanneer je niet al te veel eisen stelt aan opbouw van karakters en plot kun je je hier prima mee vermaken.
0	Het informatieve deel is wel interessant maar de recepten zijn niet haalbaar. Alles moet zelf worden gemaakt en veel ingrediënten zou ik niet weten waar je ze vandaan moet halen. In de gewone supermarkt kan je dit alleszins niet vinden, je zal al een speciaalzaak moeten aandoen.
0	De flaptekst beloofd dat de lezer meegevoerd en ontroerd wordt. De schrijfster heeft dit wat betreft de setting zeker waargemaakt. Het landschap, de personages etc. worden mooi beschreven. Je waant je in India en krijgt een beeld hoe het leven er in die tijd uitzag. Het verhaal zelf is redelijk voorspelbaar. Hierdoor komen de emoties minder binnen. Al met al is geen slecht boek om op een zondagmiddag er even bij te pakken, maar een meeslepend hartverscheurend verhaal is het zeker niet.
0	Op zich is het een mooi geschreven boek, met boeiende personages en sfeervolle omschrijvingen. Het is alleen jammer dat je de ontknoping al lang van te voren voelt aankomen.
0	Best een spannend boek maar erg jammer dat die moorden en verkrachtingen zo vreselijk gedetailleerd zijn weergegeven, dat hoeft voor mij niet zo, dan lees ik wel een horrerboek (niet dus). Af en toe was het om misselijk van te worden, en dat is jammer want een goede thriller heeft dat absoluut niet nodig.
0	De cover en teksten op de cover beloofden een thriller. Helaas tot bladzijde 100 waren we niet verder dan een vermiste vrouw en geen spanning in het zicht. Ik ben gestopt en gestart in een ander boek.
0	ik vond het boek kinderachtig geschreven. een meid van 22 die nog toestemming aan haar moeder vraagt om uit te gaan met iemand. kinderlijk taalgebruik ook. nee er bestaan betere chicklits
0	Zo af en toe pak ik een YA boek voor de afwisseling. Na de reviews en reacties op internet ben ik met hooggespannen verwachtingen begonnen aan dit boek. Ik hou bij een YA boek van spanning en absurdisme, maar dit boek viel bij mij door de mand. De humor waar ze het over hebben is ver te zoeken. Het springt van de hak op de tak en ik kan geen verbinding maken met de hoofdpersonen. Ik hoop de volgende keer weer op een goed YA-boek! In ieder geval geen Jeff Strand meer voor mij...
0	Nee dit was niet mijn boek,ik had ook helemaal niks met het einde terwijl er toch wel meer in had gezeten naar mijn mening.
0	Mijn eerste boek van Patricia Cornwell en ik vind het onbegrijpelijk dat dit boek 4 sterren heeft gekregen daar ik op een gegeven ogenblik (helaas niet omdat ik de spanning niet kon verdragen maar omdat ik al over de helft van het boek zat en het me gewoon verveelde) naar het einde gegrepen heb. Op zich zijn de bijdragen van een anatoom-patholoog bij een doodsoorzaak heel interessant, wat psycho-therapie erbij kan (afhankelijk van de therapeute )interessant zijn . Als ik meer dan over de helft van een boek ben, lukt het me bijna altijd om het uit te lezen, nu ditmaal niet.
0	Het boek was een mooi idee. Ik was erg benieuwd vooral toen ik de titel zag dacht ik dat er een leuk verhaal zou komen. Ook toen ik een ander boek van haar las dacht ik dat dit boek zeker erg goed zou zijn. Maar helaas vond ik dit werk wat minder. Het boek was niet echt pakkend geschreven. Ik kon moeilijk in het verhaal komen. Best ammer ik had hoge verwachtingen van dit boek. De cover was zeker erg mooi. Bij bepaalde boeken heb je bepaalde verwachtingen. Dit verhaal kwam een beetje moeizaam op gang. Ook was het verhaal een beetje monotoon geschreven.
0	Na de lovende woorden over dit boek moest ik het natuurlijk wel lezen. Helaas, niet onder de indruk. Mooi taalgebruik en mooie beschrijvingen van sommige details, maar noch de psychologische kant, noch de 'thrillerkant' leidt ergens toe. Het blijft even vaag als de echte geschiedenis van 1892.
0	De messias gaat over de zoektocht en datering van de viool 'De messias' van de vioolbouwer Stradivarius. In de kunstwereld zijn de meningen daarover verdeeld. Het invloed van de connaisseurs , mecenassen en andere lui. De Messias geeft een kijkje in de kunstwereld. Een verrassend element is de rol van het 'hout' dat als een rode draad door de levens van de personages loopt. Het is apart daar het middels antropomorfisme ( niet menselijke onderwerpen dat menselijke eigenschappen krijgt toegeschreven) de belevingen van 'het hout' wordt weergeven. Daarnaast zijn er af en toe flashbacks van de houtdeskundige Emma Faber en in diverse gedaanten (kapstok, strijkstok en twijgje etc.) van het' hout'. Door de vele namen, korte stukken door vele verspringen in tijdzones en antropomorfisme is het vrij verwarrend. Hierdoor is het regelmatig terugblikken naar vanuit wie er op het moment aan de 'rol' is. In de epiloog van 'De Messias' wordt vanuit een oogpunt een laatste blik op de personages verteld die een rol hebben gespeeld. Tenslotte wordt het prachtig en waardig afgesloten.
0	Een blamage voor Nederlandstalig werk. Onwaarachtige gebeurtenissen en lachwekkende dialogen tussen de hoofdpersonen. Marc Cave op zijn slechtst. Niet in de ramsj maar regelrecht de prullenbak in met dit boek.
0	Gebaseerd op de waargebeurde feiten van Marc Dutroux en zijn vrouw. Het hele verhaal wordt verteld vanuit het oogpunt en de gedachten van Odille, zoals de vrouw in dit boek heet. Naar de man wordt verwezen als M. Het is duidelijk dat M. een enorme sekslust bezat, slim, gevoelloos die zijn geld verdiende met lichtcriminele activiteiten. Hij was agressief, zijn vrouw kreeg geregeld slaag, werd vernederd. Hij gunde haar niets en ook zijn kinderen niet. Het beeld dat hieruit naar voor komt is bijna alsof ze een slachtoffer is. Terwijl ze de honden eten ging geven, wist ze dat er kinderen in de kelder zaten, maar ze had het te druk met de honden, haar kinderen en zich ziek voelen. Ze heeft de kinderen laten verhongeren. Na dit boek gelezen te hebben dat alhoewel gebaseerd op waargebeurde feiten toch nog altijd fictie is, heb ik nog altijd een gruwelijke hekel aan zowel haar man als aan haar. Ik vind het totaal fout dat ze de gevangenis heeft mogen verlaten. Ze heeft de nabestaanden van de slachtoffers nog niets betaald alhoewel ze geld had want haar moeder was best vermogend, maar haar advocaat heeft haar geld op rekening van de kinderen gezet zodat zij niets meer heeft. En een kale kip kan je niet pluimen. Lelijke truc van de advocaat.
0	Hoezo de thrillersensatie van nu? Razendsnelle thriller? Ik haak volledig af na zo'n 60 pagina's, wat een saai boek! Soms moet je even doorzetten, maar ik kan dit niet langer opbrengen. Kan me niet voorstellen dat ik de enige ben die er zo over denk?
0	Nee is niet mijn ding, vind het moeilijk te lezen ,te langdradig zoveel raadsels zo dat ik moeilijk het plot kan volgen ,maar geeft niet ,blijf het proberen
0	Het kostte mij moeite om de eerste 100 of 150-of-zo bladzijden van dit boek door te lezen. Daar waar het eerste deel “profeet van de duivel” mij vlot van de ene hoofdstuk naar de volgende leidde, moest ik mij door de eerste hoofdstukken heen ploegen. Ik heb het boek regelmatig weggelegd omdat het mij absoluut niet boeide en ter afwisseling en vermaak heb ik maar andere boeken gelezen. Ik heb zelden zo lang over een boek gedaan om het uit te lezen. Achteraf ben ik blij dat ik heb doorgezet want ná die 100 of 150 bladzijden werd het een stuk leuker. De personages werden interessanter (gelaagde karakters) en de ontwikkelingen volgden elkaar snel op wat de vaart van het boek duidelijk ten goede kwam. Alleen Valdis vond ik minder geloofwaardig, misschien omdat zijn karakter minder werd uitgewerkt. Zo begrijp ik zijn beweegredenen niet (hoezo ‘walgt’ hij van Marak als afvallige maar zet hij het werk van zijn vader in al zijn hevigheid voort ondanks diens onvergeeflijke daad?) maar ook zijn gedrag niet. De invloed van Zabatha en Cataris vind ik geen afdoende verklaring voor de mate van Valdis’ gewetenloosheid en gewelddadig gedrag. Misschien dat in het laatste deel van de trilogie het karakter van Valdis wat meer wordt uitgewerkt en meer tot leven komt. Ik ga dit derde deel wel lezen, al was het maar om de trilogie af te ronden.
0	Hoewel ik graag de boeken met columns van Martin Bril lees, vond ik dit boekje niet zo boeiend. Ik zal het boek waar deze fragmenten uit komen in elk geval niet gaan lezen.
0	Ik vind de boekomslag en het boek niet bij elkaar kloppen. Mensen die het boek uit hebben, weten ws wel wat ik bedoel.
0	Een klassieker die vakkundig naar het Nederlands is vertaald en vlot wegleest. Concept: 130 "fouten" worden voorzien van coaching tips. Je begint met een test, waaruit je kunt afleiden welke hoofdstukken voor jou relevant zijn. Herkenbaar en soms ook grappig. Wel volgens het stereotype: vrouw in de VS die voor een groot bedrijf werkt. Jammer ook dat er door deze opbouw geen ruimte is om dieper op sommige onderwerpen in te gaan. Daardoor wordt het wat eentonig als je er (ondanks de waarschuwing) voor kiest om alle hoofdstukken achter elkaar te lezen.
0	Dit is niet het eerste boek van John Sandford dat ik gelezen heb. Wel het eerste boek waarin Lucas Davenport niet de hoofdpersoon is. En laat ik maar meteen met de deur in huis vallen. Het is niet zijn beste boek. Mijn ervaring met Sandford is dat zijn boeken écht spannend zijn. En tevens een hoog tempo hebben. Daar is in dit boek geen sprake van. Natuurlijk heeft dit boek ook wel momenten dat de spanning om de hoek komt kijken, maar deze momenten zijn minimaal. Waar het in dit boek vooral om draait, zijn de politieke steekspelletjes en de moorden die hier het gevolg van zijn. Omdat de verhaallijn in het boek nogal verwarrend is, is het noodzaak om de aandacht vast te blijven houden. En dat laatste valt niet altijd mee. Voor mij was dit boek een teleurstellende ervaring.
0	Alle boeken van Suzane Vermeer lezen lekker makkelijk weg. Ook dit boek leest makkelijk weg, maar ik heb nooit het idee gehad dat ik in het boek zat. Het boek was niet spannend genoeg en je leefde niet echt mee met de hoofdrolspelers. Het verhaal was te gemakkelijk en had geen verrassingen. Dit boek is zeker geen aanrader.
0	Zelden zo’n vaag boek gelezen. Het eerste deel bevat de herinneringen van Remi in de Westhoek in Belgie, afgewisseld met gesprekken van de verteller met dezelfde Remi, vijftig jaar later. Zeer fragmentarisch en versnipperd. Er zit nauwelijks lijn in. Zweverige verhalen over hoe de mens of zijn lot beinvloed worden door daimonen, het verleden en de toekomst(?). Losse flodders zoals over een lezing van Ben Okri. Weet de auteur zelf eigenlijk wel waar hij het over wil hebben? Remi wordt naar Congo gedreven om mensen te genezen, zichzelf, zijn ouders, zijn nonkel? Maar waarvan? De oorlogstrauma’s? Waarom in godsnaam in Congo? Het blijft allemaal vaag.
0	Ik begreep de bedoeling in dit boek lange tijd niet. Het gaat nergens over. Hoofdpersoon Holly hobbelt een beetje door haar leven, er gebeurt niets dat ook maar een beetje van belang is. Later wordt het plotseling wel heel snel duidelijk allemaal en dat moet je nog erg lang voor je de ontknoping krijgt. Dit was geen boek dat me bekoren kon...
0	Het niveau van de boeken van Suzanne Vermeer daalt tot een bedenkelijk niveau. Het vorige was al niet best, dit is nog minder van kwaliteit. De stijl is abominabel; het is alsof je een kinderboek leest. Ook de inhoud is niet sterk, het is erg gezocht en onwaarschijnlijk. Paul Goeken zou hiermee (naar mijn idee) niet gelukkig zijn.
0	Om te beginnen had ik al niet veel met het onderwerp, maar door de DWDD-aanbeveling en het feit dat ik het te leen kreeg toch aan begonnen. Uitgelezen ook, maar met weinig enthousiasme. De Meister heeft nogal moeite haar verhaal op gang te houden en doet er lang over om 'to the point' te komen. Het boek had naar mijn idee wel een derde korter gekund. Veel gezever over godsdienst, zonder dat de auteur duidelijk kan maken wat Thé nu eigenlijk heeft bewogen haar kind op te geven en het klooster in te gaan. Althans, voor mij is dat nooit duidelijk geworden. Komt nog eens bij dat het slot nogal slap en ongeïnspireerd is en gezien het voorgaande afgeraffeld wordt met de nodige losse eindjes. Zoveelste bewijs dat aanbevelingen van professionele lezers (recensenten, boekenpanels, literaire prijzen) met een korreltje zout moeten worden genomen.
0	Ben een trouwe lezer van Deaver, en ben eigenlijk nooit teleurgesteld. Het is en blijft een vakman, en je hebt die lekkere vertrouwdheid met Rhymes/Sachs. Maar hier had ik toch wat moeite met de verhaalstruktuur. Het zit allemaal wat losjes in mekaar en de spanning haalt niet het niveau van eerdere werken , zoals De illusionist en Tot op het bot. Heb dit dus wat op automatische piloot gelezen, maar blijf Deaver koesteren als één van de betere crime-auteurs, en hoop op beter met volgende boek....
0	Het enige leuke van dit boek was dat ik wat te weten ben gekomen over het leven van een weesmeisje in de 18de eeuw. Helaas vond ik het ontzettend afstandelijk geschreven, het verhaal had zó in een geschiedenismethode kunnen staan. Ik kan me haast niet voorstellen dat "de jeugd van tegenwoordig" hier gretig in zal lezen, hoewel het boek toch ooit door de Kinderjury is getipt. (wel lang geleden, nl. in 1997)
0	De verwachtingen zijn hooggespannen als je aan een boek van Griet op de Beeck begint, ook bij een boekenweekgeschenk zoals Gezien de feiten. De hoofdpersoon Olivia, 71 jaar en weduwe, ontdekt na het overlijden van haar man dat zijn dood eerder een bevrijding is dan een last. Maar wat doe je als je omgeving, met name in de vorm van dochter Roos, als vanzelfsprekend aanneemt dat je de jaren die je nog resten als treurende weduwe gaat doorbrengen? Olivia kiest voor zichzelf, maar tussen de regels door worstelt zij ook met de meningen van de gevestigde orde. Het hoort zus of het moet zo, priemt een terecht wijzend vingertje steeds in de richting van Olivia. Het verhaal verspringt enkele keren in tijd, maar op een manier dat je snel genoeg de tussenliggende periode invult. Het boekje mist de kracht van de romans van Griet. Aardige basis, maar het verhaal komt onvoldoende uit de verf. Vernieuwend kan het thema ook niet genoemd worden, misschien juist doordat de moves van Olivia uitdraaien op een clichés. Ooit signeerde Griet op de Beeck een boek voor mij en schreef: “Lees dit boek niet. Leef!” Die opmerking was wellicht in dit boekje beter tot zijn recht gekomen.
0	Eerste boek van deze schrijfster dat ik gelezen heb. Smaakt niet echt naar meer. Niet echt spannend, heel ongeloofwaardige gebeurtenissen ( brand in de tunnel, een arts die eventjes op het juiste moment Nathalie staat op te wachten) en slecht uitgesponnen karakters.
0	Wat een teleurstelling. Het boek kon niet tippen aan de trilogie. Saai, langdradig, erg veel bedscènes, had moeite on het uit te lezen.
0	De meningen zijn nogal verdeeld over dit boek van Fons Burger. De eerste 100 pagina's zat ik me af te vragen wanneer het "echte" werk zou beginnen. Het was meer een inleiding die bijna het halve boek duurde. Toen werd het een beetje leuk, maar echt spannend heb ik het niet gevonden. Veel voorspelbare acties en wel erg veel items die op fantasie berusten en als zodanig ook overkomen. De sullige advocaat Harry maakt veel mee en gooit voortdurend zijn goede naam te grabbel. Je zou denken, een man met een erg laag IQ, maar dan zou hij nooit geen advocaat kunnen zijn. Sorry, ik vind het boek érg matig en zal dan ook geen 2e Smith lezen.
0	Dit boek heb ik met groeiende tegenzin toch uitgelezen. Een hele prestatie! Het is een ongeloofwaardig verhaal, dat absoluut niet spannend is.
0	Ook ik heb het boek tegen heug en meug uitgelezen. Het is vreselijk saai, maar ik bleef hopen op een meer boeiend en spannend gedeelte die naar mijn mening niet kwam. Beslist geen mooi boek, althans niet voor mij..
0	Ik ben maar tot in de helft geraakt. Het is het best geschreven boek dat ik ooit in de hand heb gehad denk ik. Ik zie zweetdruppels zo tussen de letters gevallen. Maar het is zo overdadig dat het verhaal me ontgaat. Nu ik al die positieve reacties lees neem ik het boek af en toe eens terug vast, zoals men een dichtbundel af en toe vast neemt. Zo gaat het beter. Het verhaal, als er één is, interesseert me niet meer. Ik zal af en toe eens genieten van een paar zinnen. Na een paar bladzijden krijg ik altijd weer de indruk dat ik zit te kijken naar iemand die masturbeert. Dan is de lol eraf voor mij. 't Zal aan een gebrekkig concentratievermogen en een gat waar er normaal cultuur is, liggen, ofzo.
0	Twee sterren, en ik ben er eigenlijk niet van overtuigd of dit aantal het boek nu recht doet. Dat Jonathan Rabb kan schrijven staat buiten kijf, dat bewees hij eerder met De topman en De uitverkorene. en eigenlijk ook met dit boek. Uitstekend gedocumenteerd en een verhaal wat prima in elkaar zit. Een uitstekend beeld scheppend van het tijdsbeeld waarin het verhaal zich afspeelt. en toch maar twee sterren. Ik vraag me dan ook af is het een thriller ?, want dat is wat er op de kaft staat. weliswaar litheraire thriller, maar toch. ik vind het echter nergens spannend, en of beklemmend worden, en kon het boek zonder veel problemen weg leggen. En had ook niet het vragende gevoel van hoe zal dit aflopen. Elementen die in mijn beleving toch echt belangrijke ingredienten zijn voor een goede thriller. Moeilijk, maar nee!
0	Makkelijk lezend flutverhaal. Ik vond het vooral saai en oppervlakkig. De karakters zijn totaal niet uitgewerkt. De wendingen in het boek hangen van gekunstelde toevalligheden aan elkaar. Het plot wordt in een paar bladzijden afgeraffeld. De vrouwelijke hoofdpersoon valt voor het goddelijke lijf van een jonge bouwvakker. De erotische scenes wilden maar niet opwindend worden, omdat betrokkenen steeds weer tot inkeer komen of dreigen te worden betrapt. Sorry, maar ik vind het een boeketreeks voor gevorderden. Vergeleken met dit boek is zelfs De eetclub van Saskia Noort topliteratuur.
0	Het voorwoord, van het mooi vormgegeven boek ‘En… wat ging er door je heen’, is geschreven door Guus van Holland, sportverslaggever bij de Volkskrant en NRC Handelsblad. Hij geeft de lezer mee dat het boek vooral bedoeld is om een beeld te geven “…van hoe sportjournalistiek zich heeft ontwikkeld tot aan welke invloeden ze bloot staat. “. Dit wordt gerealiseerd door vooral veel interviews met mensen die hun sporen in de sportjournalistiek ruim hebben verdiend. Hierdoor worden af en toe wel dezelfde verhalen verteld, maar doordat veel geïnterviewden tijdgenoten zijn, ontkom je daar niet aan. Het boek bevat een groot aantal bijdrages (26) echter dit is niet storend; hoewel er een bepaalde volgordelijkheid wordt aangegeven, door een grove indeling in 5 hoofdstukken, is het toch ook echt een bladerboek. Hierdoor kun je gemakkelijk de interviews met onderwerpen die wat minder tot verbeelding spreken overslaan; overigens zijn de interviews gemiddeld 5 pagina’s lang waardoor je zelfs deze bijdrages toch gemakkelijk meeneemt. Daarnaast zit er voldoende afwisseling in de schrijfstijl en wordt de lezer ook nog verwend met een aantal prachtige foto’s van vader en zoon Heus en Klaas Jan van der Wey. Net als in een verhalenbundel zijn er ook in deze verzameling een aantal interviews dat er uit springt. Een negatieve uitzondering is het interview met Barbara Barend die erg veel woorden mag gebruiken om haar tijdschrift aan te prijzen. Positief springt de eerste bijdrage eruit die de lezer direct een fraai overzicht geeft, in vogelvlucht, hoe de sportjournalistiek is ontstaan met pioniers als Han Hollander en markante verslagverslaggevers als Theo Koomen. Ook krijgt het prachtige gesprek met Hugo Borst en Koos Postema, over het legendarische radioprogramma Langs de lijn, een aantal extra punten. De algemene teneur die uit het boek naar voren komt is wel dat de sportjournalistiek erg is beïnvloed door de financiële crisis en de toename van het gebruik van social media. Door deze twee krachten wordt vooral de keuze bepaald over welke sport verslag wordt gedaan en moet vervolgens deze verslaggeving concurreren met de snelle, korte berichtgeving op de social media. Kortom, voor de huidige generatie sportjournalisten liggen er genoeg uitdagingen. Wat dat betreft heeft de redactie van het boek een goed oog voor de huidige ontwikkelingen; de lezer krijgt een boek dat korte, leesbare stukken tekst bevat, veel interviews met aansprekende sportjournalisten en relatief veel aandacht aan de journalistiek in de ‘scorende’ sport (lees voetbal).
0	De Da Vinci code was mijn eerste Dan Brown boek, ik las het begin dit jaar. Een prachtig verhaal op een historisch podium. Voor je het weet heb je dit boek uitgelezen en verlang je naar meer. Dus ga je Het Bernini mysterie lezen, maar dat is meer van hetzelfde, de hele opzet van het Bernini boek is gelijk aan De Da Vinci code, de vrouwelijke hoofdrol, het verhaal speelt zich af binnen 24 uur, de niet al te veel uitgediepte karakters, de nadruk op goed en kwaad enz enz. Als De Da Vinci code het tweede boek van Brown was dat ik had gelezen had het een onvoldoende gescoord. Ik hoop niet dat het in oktober te verschijnen boek van Brown (zijn debuut) ook weer zo in elkaar zit! Want dan ben ik wel klaar met onze Dan! Het punt is namelijk dat ik al veel afweet/afwist van broederschappen en sektes waarover hij schreef/schrijft, ik denk dat veel mensen die hier nog nooit iets over hadden gelezen erg onder de indruk waren van de historische feiten en weetjes die Brown in zijn boeken verwerkt. Dus lieve lezertjes, roep deze auteur nog niet direct uit tot STER, lees eerst een van zijn andere boeken en oordeel dan opnieuw!
0	Het boek krijgt van mij 2 duimpjes omdat ik het uit heb gelezen ,maar ik vond het een bizar boek.
0	Normaal gezien ben ik een Aspe fan en lees zijn boek uit in 1 adem. Bij postscriptum had ik dat niet. Het verhaal was nogal langdradig en als je dan de ontknoping wist was het best wel vergezocht. Die spanning zat er zo niet in zoals ik bij Aspe gewend ben. Maar, van iemand die altijd super spannend schrijft wordt natuurlijk ook veel verwacht. Dus uitkijken naar het volgende boek dat beslist weer geniaal zal zijn...
0	Verbazend, die goede reacties op dit boek. Ikzelf ben het helemaal eens met Klaas en Regina, die allesbehalve positief waren. Vanaf het eerste hoofdstuk lag de draai aan het eind er al voor mij al duimendik bovenop. Het boek leest wel vlot, je kunt zien dat de schrijfster gewend is het simpel te houden, maar bij het merendeel van de hoofdstukken dacht ik voornamelijk aan het aantal bladzijden dat ik tot het einde nog lezen moest. Het verhaal neuzelt regelmatig maar door over details, waardoor de aandacht verslapt. Als het de schrijfster zo uitkomt worden bijfiguren opgevoerd en weer afgevoerd, zonder dat er enige continuïteit in zit. Een voorbeeld: hoofdfiguur Sabine wordt gestalkt door een ex-vriendje, dat haar achtervolgt, haar continu sms'jes stuurt, voor haar flat loert, enzovoorts. Op een zaterdag weet ze in Den Helder nog net aan hem te ontsnappen als ze bij zijn moeder informatie over hem inwint. Wat doet hij vervolgens? Geen idee, het verhaal gaat dan ineens verder op de reünie, die op een volgende zaterdag, minstens een week later dus, plaatsvindt. Het ex-vriendje heeft al die tijd vermoedelijk in een diepe kast gezeten, want over de tussenliggende tijd wordt niets gemeld. De schrijfster wilde met haar verhaal verder naar de dag van de reünie, dus zijn de bijfiguren ineens niet meer van belang. Het boek krioelt verder van de losse eindjes, die van de schrijfster mogen blijven bungelen en de paar verhaallijnen die ze wel afrondt krijgen een slap einde. Kortom: laat maar zitten, dit boek!
0	In de bieb wordt deze roman ingedeeld bij de psychologische verhalen, zeer ten onrechte vind ik. Nergens kon ik enige diepgang ontdekken, het was vooral een luchtige avonturenroman. De enige verhaalllijn die ik nog enigszins interessant vond was het verhaal dat de beste vriendin van oudtante Mary vertelde. Helaas waren deze stukjes erg kort en ging het vooral over de twee nichtjes, en het verhaal van die twee kan zo in een boekje van de bouquetreeks
0	Dit is een boekje die niet gemakkelijk wegleest. Je moet er goed de aandacht bij houden, maar het kon mij maar met mate boeien. Helaas was het niet spannend, wat wèl het boek beloofde met de opschrift "literaire thriller'
0	Een bundel korte verhalen van een groot schrijver. Toch had ik moeite om er doorheen te geraken. Voornamelijk door het thema doorheen het boek: oorlogsvliegers, en dan niet de spannende heldenverhalen, maar de belichting van de keerzijde van de medaille: het lijden, sterven, verlies,... Vaak vanuit een originele hoek, een ander soort heldendom, meer type martelaarschap. Prettige verhalen zijn het niet, dikwijls kan je alleen verder lezen met een krop in de keel, soms lijkt het toch een positief verhaal te worden maar kent dan een gruwelijk (maar niet zoals in horror) einde.Doordat het korte verhalen zijn, kon ik het wegleggen en nadien terug oppakken zoadt ik er na enkele dagen toch door geraakte. Goed geschreven door een totaal andere Roald Dahl maar leuk om lezen is anders. In zijn kleine menselijke drama's wordt hier de onmenselijkheid van de oorlog in al zijn lelijkheid tentoon gespreid.
0	Deze chicklit viel me wat tegen, hoewel het wel lekker wegleest. Het verhaal vind ik meer voor de jeugd dan voor volwassenen en ik had dan ook echt het gevoel een jeugdboek te lezen. Daar is op zich niets mis mee, want er zijn hele mooie jeugdboeken, maar ik vond dit boek echt té jeugdig.
0	Na 2 verwoede pogingen te hebben gedaan, leg ik het boek na ruim 350 bladzijden terzijde. Hou nog even vol en lees die 200 bladzijden die moeten komen ook nog even zou je zeggen, maar ik kan het niet opbrengen. En dat is vreemd, ik heb nog nooit een boek van Jonathan Franzen niet uitgelezen, maar ook voor hem is er blijkbaar een eerste keer. Jammer want ik heb echt van zijn andere boeken genoten.....
0	Ik vind dit boekje tegenvallen had er meer van verwacht Halverwege ben ik afgehaakt met lezen Het boekje kabbelt een beetje door en halverwege weet he het wel Geen aanrader zelfs niet voor een kattenliefhebber
0	Het was een redelijk goed boek, maar toch heb ik mijn twijfels. Normaal houd ik van detectiveverhalen en moorden, maar dit... Ik denk niet dat ik ooit nog een boek van Aspe ga nemen. Een paar stukjes waren goed, maar voor de rest...
0	Voor zo'n korte crimi is het 'puzzeltje' nog aardig, maar daar is ook wel alles mee gezegd. De keuze van de achtergrond van het verhaal - een RTL-talentenjacht - kon me totaal niet boeien en werd zeer karikaturaal en onrealistisch uitgewerkt. Ook de dialogen en acties kwamen niet goed uit de verf. Blijkbaar heeft Boris Dittrich hiervoor betere romans geschreven, maar dit boekje heeft geen meerwaarde.
0	Niet te lezen dit boek. Werkelijk het alleerste boek dat ik niet uitlees. Warrig, onmogelijk, voor mij niet boeiend.
0	Wat een draak van een boek vond ik dit......heb m niet uit kunnen lezen, na 100 blz nog niet geboeid dan mag ik m van mezelf wegleggen. Ik vond de schrijfstijl vreselijk en de personages en t verhaal kwamen er wat mij betreft ook helemaal niet uit. Gauw door naar een ander boek....
0	Ik vind dit eigenlijk een zeer zwak boek. Het verhaal komt maar niet los en het kost je echt moeite om er doorheen te komen. Ik had nochtans hoge verwachtingen. Naar het einde toe denk je dat de spanning alsnog gaat toenemen, maar tevergeefs. De vuilbekkerij pakt niet en draagt niet bij tot het verhaal.
0	Ondanks de lovende kritieken kon dit boek mij niet bekoren. De mooie passages verloren het van het geharrewar tussen de hoofdpersonen die om elkaar heen draaien en zich keer op keer in dezelfde situatie bevinden. Het 'grote geheim' wordt nergens goed uitgediept beschreven en blijft zo krachtloos. Zo kabbelt het verhaal, zonder dat het echt los komt van het papier, uiteindelijk naar het einde toe.
0	Leuk een horrorverhaal uit nederland. Kon mij niet pakken en allemaal te onwerkelijk voor mij. Wel leuk bedacht overigens
0	Weer zo'n boek dat op de een of andere manier zeer hoge verwachtingen bij mij had gekweekt. Was het de flaptekst "Sorry Dan Brown maar dit is het echte werk"? Of de goede recensies op deze site? Het begin van het verhaal leest aardig weg, maar gaandeweg begint de schrijfstijl tegen te staan. Heel veel woorden worden gebruikt om kleine dingen te omschrijven, vaak net iets TE, soms tegen de irritatiegrens aan. Het verhaal zelf is leuk bedacht, maar vooral het gedeelte in "deze tijd" hangt mijns inziens slecht aan elkaar. Toevallige ontmoetingen en gebeurtenissen draaien het verhaal naar het einde toe. Nee, voor mij was dit het niet, en is de vergelijking met Dan Brown op de flaptekst niets meer dan een marketing stunt.
0	een echt vakantieboek,en een spannend verhaal, zeker in het begin,later was het een slap verhaal, zeer voorspelbaar.
0	Ook ik heb na aanvankelijk een redelijk begin en van personages het boek niet uitgelezen en terzijde gelegd... Meer valt er niet meer over te zeggen.
0	Een jonge vrouw, in de jaren twintig, in Parijs, een leven als kunstenaar? Alsof het boek over mezelf zou gaan! De tijd, het onderwerp, (de stad) alle behoren tot mijn favoriet! Dit moét mijn (nieuwe) favoriete boek wel zijn! ..... Nou, NIET dus! Ik ben tot hoofdstuk drie gekomen, (eigenlijk tot hoofdstuk 4.. op één bladzijde na...) Maar de schrijfstijl slaat (op mij) ontzettend dood! Je zou kunnen zeggen, hoofdstuk 3? Je moet gewoon nog even in het verhaal komen! Maar nee. Dat is het niet. Het heeft namelijk niks te maken met opbouw of wat dan ook. Misschien zou je het kunnen vergelijken met een opstel... Te "oppervlakkig en te veel onnodige opvulling. Er is dan ook eenn heel hoofdstuk geweid aan een treinreis waarin NIKS gebeurd. Een hoofdstuk dat in principe gewoon in twee zinnen kon worden samengevat. Mevrouw zit in de privécoupe, mevrouw gaat naar de loungecoupe, mevrouw gaat lunchen (broodjes die ze in een keer opeet) mevrouw gaat terug naar de coupe, mevrouw gaat even uit de trein, (beneden strekken) wanneer de trein een tussenstop maakt. mevrouw loopt eerst even naar haar privé coupe omdat ze haar geld, (als ze uit de trein gaat) mee wilt nemen. Mevrouw gaat de trein uit, mevrouw loopt 2x heen en weer en gaat dan weer gauw de trein in omdat ze bang is dat ie zonder haar vertrekt .. mevrouw wacht op het avond eten... mevrouw ... OK! als je de afgelopen zinnen die met "mevrouw" beginnen saai/irritant vond om te lezen, dan is dit niet een boek voor jou! want ja! Ookal is mijn versie dan een "korte" samenvatting... Hier komt het boek ongeveer wel op neer... Echt zonde! Niet alleen omdat ik 17,50 voor dit boek betaald heb, maar ook omdat ik mezelf echt op een nieuwe favoriet had verheugd....
0	Ik vond dit een kul verhaaltje. Geen uitdieping van de personen. De vrouw van Boersma bleef een grijs spookje. Ze is niet een keer aan het woord geweest. Het verhaal zelf leek me tamelijk vergezocht, al kan ik me het gekonkel tussen de journalisten wel voorstellen. Van spanning was nauwelijks sprake.
0	Te weinig diepgaande karakters. Idee en verhalen zijn goed, maar als lezer meegezogen worden in de karakters, en hun verhalen, nee, dat gebeurt op geen enkel moment.
0	Een boek moet je boeien, als dat na ruim 130 bladzijden nog niet is gebeurd, dan houdt het voor mij op. Langdradig en saai, en onnavolgbaar als je de eerdere boeken niet hebt gelezen.
0	Ik heb met veel enthousiasme dit boek gekocht! In elke boekenhandel lagen ze te pronken. Aantrekkelijke kaft, mooie samenvatting van het boek op de achterkant... helaas. Het begon mooi, het meisje verbrandde. Maar na enkele bladzijden gebeurde er van alles dat eigenlijk niet echt veel met dat verbrandde meisje te maken heeft. Ik bleef op mijn hinger zitten. Vond het heel onrealistisch. Liet dan ook na 53 bladzijden mijn boek langs de kant liggen. Best dat het daarna volgend boek een succes was, anders was ik hoogswaarschijnlijk van mijn thrillerverslaving af!
0	Helaas, ook ik werd hier niet laaiend enthousiast over. Het ergste vind ik wel, dat ik het boek al aan mensen kado heb gegeven voordat ik het zelf gelezen had Wat moeten die met dit boek in hun vakantiekoffer?
0	Verhalen op zich zijn niet slecht maar na enkele had ik het er eigenlijk een beetje mee gehad... jammer.
0	Hoewel de schrijfstijl behoorlijk formeel en zelfs afstandelijk aan doet, is het een boek wat lekker snel leest. Een spannend boek wat maar langzaam op gang komt met personages die allemaal behoorlijk hoog op de maatschappelijke ladder staan, maar het vooral even zoeken blijft naar wie-is-wie. Het lukt de schrijfster wel om aanwijzigingen te geven waardoor je op het verkeerde spoor komt waardoor de ontknoping toch nog erg verrassend is, maar alle uitgebreide uitleg eromheen had een stuk beperkter gemogen.
0	Lang gewacht op de nieuwste thriller van Saskia Noort. Helaas viel Nieuwe buren ontzettend tegen. Niet spannend alleen een hoop geneuzel tussen personages die niet goed worden uitgediept. Het verhaal is soms erg saai. De schrijfster had beter de clou voor het eind kunnen bewaren of in ieder geval het naar het einde zo spannend kunnen opbouwen dat men op het verkeerde been word gezet. Dit is haar niet gelukt want nu heeft het boek een voorspelbaar en niet goed uitgewerkt einde.
0	Het verhaal viel mij tegen, langdradig. Leest wel heel erg makkelijk.
0	Het verhaal over een jonge advocaat die zijn rijk en succesvol leven opgeeft om als pro deo advocaat te gaan werken voor de daklozen is aangrijpend en ontroerend, maar de verhaallijn wordt eindeloos lang uitgesponnen. Na een tijdje is het op het randje van saai te noemen. Ook is het verhaal niet altijd even geloofwaardig. De kern van de zaak wordt in het boek 4 tot 5 keer volledig herhaald zodat je de indruk krijgt dat Grisham moeite had om 333 bladzijden vol te krijgen. Redelijk verhaal maar kon op 100 bladzijden minder evengoed verteld worden!
0	Het boek is inderdaad niet echt interressant, maar het leest wel heel gemakkelijk. Ook voor mij was het te lang geleden dat ik 'De Eetclub' gelezen heb en daar is niets van blijven hangen. Dus als een vervolg boek zegt het me niets. Ik heb wel slechtere boeken gelezen van Saskia Noort en zie dit boek dan ook als een tussendoortje. Ik heb erg lang over dit boek gedaan omdat het verhaal mij niet echt kon boeien.Wat mij betreft zeker geen aanrader..
0	Het is een debuutroman en dat zul je geweten hebben. De vlot vertelde plot staat stijf van de clichés. Men kan op voorhand zeggen wie enkele bladzijden verder gaat vermoord worden. Een liefhebber van thrillers ruikt de uitkomst vanaf bladzijde 120 en kan van dan af diagonaal verder lezen.
0	Om in het jargon te blijven: gekunsteld (hoeveel boeken zijn er over dit thema al niet geschreven), erg 'vlakke' personages, 'surrealistische' enscenering etc. Ik deel de lofuitingen over dit boek niet. De personages boeien niet en de 'verrassende' plotwending voel je al van mijlenver aankomen. Dader en motief zijn gewoonweg ongeloofwaardig. Het boek mist bezieling, humor en tempo, wat de schrijver tracht te compenseren met wat gruwelijke plaatsen delict en een verhaaltje over Jack The Ripper dat weinig om het lijf heeft, maar altijd goed is als lokkertje om een boek te lezen. Onbegrijpelijk dat bladen als HUMO dit aanprijzen (evenals de zoveelste Bolytar- Coben), terwijl er zoveel beters verschenen is de laatste tijd (Thilliez, Fitzek)
0	Ik heb dit boek voor de leesclub uitgelezen, maar vond het een crime. Er komen veel moeilijke woorden in voor, terwijl ik ontzettend veel lees. Ook wordt er heel veel gefilosofeerd in dit boek en dat vond ik oersaai, terwijl de achterflap anders deed vermoeden. Ik ken bijna het hele oeuvre van Aspe en had mij zelfs op dit boek verheugd.Het is geen boek om lekker een avondje ontspannen bij te zitten. Je moet heel erg goed opletten waar het over gaat.. Niks voor mij. Vandaar mijn ene ster.
0	Wat een onwaarschijnlijke puinhoop is dit boek. De plot, als er al één is, rammelt aan alle kanten. De personages lijken wel bevroren, zonder een greintje diepgang of menselijkheid. Gewoon een opéénstapeling van feiten en weetjes. Nee dank u. Rommel!
0	Ik vind d het boek niet zo super om er geen spanning
0	Ik had moeite om door dit boek heen te komen. Van een vriendin hoorde ik dat ze niet meer kon slapen na het lezen van dit boek, maar helaas het boek word gewoon nergens echt spannend. Aan het einde dacht ik even dat het nog iets ging worden. Maar het word op een lugubere manier afgeraffeld , jammer !
0	Ik heb dit boek in het Duits gelezen, om zo de sfeer vanuit het perspectief van de schrijver beter te kunnen "proeven". Ik verkeerde in de veronderstelling dat het Duitse taalgebruik en de daarmee gepaard gaande sfeer, van invloed konden zijn op mijn opinievorming; echter had dit boek net zo goed door een Nederlandse auteur geschreven kunnen zijn. Kastner weet in Die Farbe Blau een 17de eeuws Amsterdams sfeertje neer te zetten, waar je je als lezer moeiteloos in verplaatst. Mooi geschreven, spannend, echter niet exceptioneel(helaas)! Een historisch detective-verhaal dat met name vanwege z'n setting en het gebruik van de persoon Rembrandt van Rijn aanspreekt.
0	Goed. Een angstaanjagende thriller. Angstaanjagend is wel iets overdreven. Klassiek. Het Westen vindt iets uit. Het komt in verkeerde handen. Ex agenten of militairen moeten het terugbrengen. Natuurlijk met succes. Het zoveelste zelfde verhaal. Dus de vraag: Moest dit boek geschreven worden? Volgens mij niet. ik denk dat niets zouden missen. Sorry.
0	Wilde dit boek lezen, want iedereen had het erover in die tijd. Maar mijn God, wat is dit gruwelijk slecht geschreven en ongelooflijk saai. Op 1 bladzijde wordt meerdere malen het woord “lekker” gebruikt. Korte simpele zinnen. Ook totaal niet geloofwaardig, het verhaal niet, de personages niet. Ik kwam echt niet verder dan pagina 100.
0	Deze reactie bevat spoilers, selecteer de tekst om de spoilers te lezen.  Een verhaal dat een heel aparte schrijfstijl heeft. Je volgt alles via de berichten op een openbaar blog of berichten die men voor zichzelf schrijft. Nadat ik de eerste 100 blz. had gelezen was ik er nog steeds niet aan gewend en zat ik nog niet echt in het verhaal maar langzaam aan begint het dan te komen. Alleen het ellenlange gezeur over kleuren en smaken ging me wel een beetje vervelen. Ik vond het een verwarrend geheel en niet echt spannend.Op het laatst was me nog niet duidelijk hoe Ben nu aan zijn einde is gekomen Ik heb het uit gelezen omdat ik toch wilde weten hoe het afliep maar ik zal geen volgende thriller van deze schrijfster lezen.
0	Het begint redelijk animerend met de beschrijving van twee zeer verschillende hoofdpersonen. Maar naarmate het boek voortschrijdt, begint het te vervelen dat zaken een beetje worden uitgekauwd. Je zit de wachten op de 'clash' die moet komen, maar wordt hierin teleurgesteld door onrealistische gebeurtenissen en het einde wat afloopt met een sisser. Hierdoor kom je erg moeilijk door het boek heen en moet je hem zo nu en dan even wegleggen.
0	Niet een boek dat lekker wegleest. Beatty springt continu van de hak op de tak, waardoor het lastig is om de rode draad te volgen. Zelfs binnen zinnen verweeft hij associaties en vergelijkingen via talloze bijzinnen. Na 80 bladzijden en na weer geen idee te hebben waar hij het nu eigenlijk over heeft, vond ik het wel mooi geweest.
0	Cussler is Cussler. Al jaren schrijft hij zijn boeken volgens een min of meer vast stramien. Dat hij zelf (in dit boek als wereldreiziger) opduikt in zijn verhalen en dan ook nog een behoorlijke rol als hulp speelt is aardig. Voor de rest is Inferno op zee een typische Cussler. Veel aandacht voor de schepen en hun bouw/inrichting. Echter, in het verhaal begint de sleet te komen. Het wordt steeds onwaarschijnlijker, je fantasie moet steeds grotere vormen aannemen. Dit boek heeft nog een, in mijn ogen, slechte ontknoping ook. Aardig, leest lekker maar Cussler, en dan met name Dirk Pitt en zijn kornuiten, beginnen aan hun einde te geraken!
0	Te uitleggerig, alles wordt voorgekauwd. Meteen vanaf het begin doorzichtig en mede daardoor in het geheel niet spannend. Precies dat wat je in een thriller wilt zien, zit er niet in. Onvoldoende dus voor 'Mannenjacht', ook al geeft Marion van de Coolwijk er blijk van het schrijven in zich te hebben. Volgende keer beter!
0	Het diner en Zomerhuis met zwembad waren prachtige verhalen. Dus mijn verwachting was hoog. De eerste dertig pagina’s waren veelbelovend, maar daarna was het snel afgelopen. Met heel veel moeite heb ik het uitgelezen. Wanneer ik niet in de kernjury had gezeten, was ik al snel afgehaakt. Koch is eens ooit in het verleden begonnen dit boek te schrijven, heeft het lang laten liggen en dacht: ik moet er wat mee. Hij heeft er verschillende perspectieven in gesleuteld en dat was het dan. Een bittere teleurstelling.
0	Wat een eentonig non verhaal. Gaat nergens over. Misschien eerder iets voor young adults hoewel ik deze groep hiermee zeker niet wil denigreren.
0	Hopelijk kijkt Renate Dorrestein niet vanaf haar wolkje in de hemel naar beneden nu ik ‘Weerwater’ een schamele 2 sterren geef. Het idee was zo veelbelovend, maar de uitwerking vond ik niet geslaagd. Desalniettemin was het leuk te merken dat Renate er duidelijk zelf zo’n plezier in had om dit dystopisch verhaal te schrijven. Het wordt een beetje uitputtend om het gedoe over de organisatie van een stad die afgesloten is van de wereld in welhaast ambtelijke taal te moeten vernemen. En als er dan toch boosdoeners zijn, waarom niet een kijkje nemen in hun rovershol. Dat zou ik interessant hebben gevonden. Vermoedelijk is het boek echt de moeite waard om te lezen als je in Almere woont.
0	Van een goed boek verwacht ik na een stukje lezen (bvb 's avonds voor het slapen gaan, of op de trein) wanneer ik het boek effen opzij leg, ik verder blijf denken aan- , en genieten van het verhaal (noem het een soort betrokkenheid met de personages). In dit verhaal heb ik deze belevenis nooit gevoeld. Ik vind het een oppervlakkig en goedkoop (slecht) verhaal. Wat mij zorgen baart is dat de uitgeverij Hebban refereert met 5 sterren. Dit vind ik ongepast, Ik deel deze mening alvast niet.
0	Een aangrijpend thema, maar de scenes met het kleine meisje ontroerden me niet. Te veel een tearjerker. Geen boek geschreven met het principe 'show, don't tell'.
0	Niet uitgelezen, na 160 bladzijden eindeloze herhaling opgegeven. Als het met de helft van de pagina's teruggebracht was en een geweldige plot heeft zou het wellicht beter verteerbaar zijn geworden. Nu alleen maar saai met een irritant hoofdpersonage.
0	Persoonlijk vond ik De begraafplaats van Praag van Umberto een goed boek. Het verhaal was ingewikkeld en werd rustig opgebouwd. Het lijkt wel of de schrijver haast had met dit boek. Hij rent zonder adem te halen naar het einde van het boek. Ik had meer een boek in gedachten als De begraafplaats van Praag. Wellicht dat mijn verwachting dan ook niet uitkwamen, maar naar mijn mening is het een middelmatig boek, omdat de personages niet worden uit gebouwd. Je bouwt er geen band mee op. Het is voornamelijk één persoon die een complottheorie tegen de hoofdpersoon verteld, zodoende blijven de personages oppervlakkig.
0	Door de goede recensies en natuurlijk de lage prijs heb ik het veelbelovend boek gelezen van deze Duitse thrillersduo. De Mummiemoorden, nou dat sprak me wel aan, weer eens iets nieuws. De eerste honderd bladzijden heb ik met heel veel plezier gelezen maar dan slaat het verhaal om in iets waar de Duitsers heel goed in zijn (uitzonderingen daargelaten) in het verhaal aan elkaar te knopen met onlogische toevalligheden. Deze worden dan uitgebracht in romannetjes die in de kiosk verkrijgbaar zijn. De hoofdrolspeelster heeft een verkrachtingsverleden. Heftig. Toch gaat ze zelf op zoek naar heftige sex om haar lusten te vieren, raar voor zo'n slachtoffer. Ze werkt als profiler bij de politie, toch ziet ze het voor elkaar te krijgen alleen het gevaar op te zoeken terwijl ze met ongeveer zestig politiemensen bijeenkomsten hebben over de zaak. Ook weet ze uit het ziekenhuis te ontsnappen omdat de-24-uursbewaking van de politie ineens weg blijkt te zijn. Dit zijn slechts twee voorbeelden. Het schrijversduo zet hiermee geen geloofwaardig verhaal neer. Zonde. Voor mij 1 ster voor de originaliteit van het delict.
0	Zeer, zeer slecht. Geen aanrader. Prachtig en overtuigend tot het schokkende einde(kaft). Sorry, niets van teruggevonden. De schrijfster is een bestsellerschrijver. Met dit boek zullen geen hoge toppen gehaald worden.
0	indrukwekkend verhaal wat deze broers gepresteerd hebben, mar het is een beetje droge kost om te lezen. veel feiten en russische namen.
0	Het laatste deel is niet zo goed als de eerste drie delen. Beetje saai en voorspelbaar. Toch wel leuk om te lezen
0	Ik vond het vooral een leerrijk boek en ook het personage sprak me wel aan. Een minpunt vond ik wel dat het verhaal niet zo vlot geschreven was, wat het minder boeiend maakte.
0	Hallo, ik heb beide delen gelezen en ik vind wederom dat er veel te veel opsommingen in staan. Het is duidelijk dat de schrijvers erg veel speur- en uitpluiswerk hebben verricht en dat graag willen delen. Het is ook best leuk om te weten welke vogeltjes er waren en wat de mensen zoal op een bruiloft aten. Maar het haalt zowel de vaart als de spanning uit het boek. Ik kan het met de beste wil van de wereld geen thriller noemen! Een historische roman, daar hou ik het bij. Het is op sommige momenten stug doorlezen en dat is jamemr van het vele werk dat de schrijvers erin gestopt hebben. Ze hebben ten slotte opzienbarende informatie boven tafel gehaald.
0	Niet mijn soort boek. Ik heb het ook niet helemaal uitgelezen. Van het moment er wordt beschreven dat woede ontstaat door het vlees op te eten van een kip die in woede leefde omdat die te dicht bijeen gepakt zitten in de kwekerij, verloor de schrijver mijn aandacht. Ik geloof daar totaal niet in. Spiritualiteit is niets voor een rationeel ingesteld persoon.
0	Wat een dodelijk saai boek. Dit is het tweede boek dat ik niet uitlees in mijn leven. Er is werkelijk geen doorkomen aan. Ik moet eerlijk bekennen dat ik dit boek "blind" gekocht heb nadat ik eerder De acht heb gelezen. Wijze les: eerst Crimzone raadplegen. De recensies zijn duidelijk en waar.
0	Als ik aan een boek begin lees ik hem ook uit, maar met sommige boeken kost dat iets meer moeite. Hoewel ik van reisverhalen hou, kon dit boek me niet pakken. De spelfouten kan ik nog wel vergeven, maar de schrijfstijl spreekt me niet aan met de korte zinnen en gedetailleerde beschrijvingen. Het voelt soms gemaakt en te geprobeerd. Als je hier allemaal omheen kijkt, heeft het boek een leuk verhaal. De schrijver weet de verschillende landen pakkend te beschrijven, geeft zijn mening over culturele verschillen zonder dat dit vervelend wordt en passages in het boek worden met humor beschreven. Voor mij maakt of breekt de schrijfstijl echter een boek, vandaar twee sterren.
0	Beetje moeilijk om er iets over te schrijven, ik vond het eindelijk niet zo slecht, maar eindelijk ook niet zo goed. Gedurende gans het boek zit je het ene hoofdstuk in de jaren bij de vader en daarna het volgende hoofdstuk bij de zoon. Het was, vond ik, allemaal een beetje ver gezocht.
0	Een tegenvaller. Een nogal langdradig spookverhaal zonder een (Hecht)thrillergehalte.
0	Ik kan bovenstaande Crimezone-recensent alleen maar gelijk geven. Waarom deze thriller vijf sterren kreeg in Vrij Nederland was mij al na twintig bladzijden een raadsel.
0	Oók weer zo'n boek waarin voortdurend de naam genoemd wordt van degene die wordt aangesproken.Vreselijk onnatuurlijk en dat bederft sowieso al de helft van mijn plezier om het te lezen.
0	Het boekje was snel uit, dat wel maar echt boeiend vond ik het niet. De opzet daarentegen is wel leuk: zo dun en toch zoveel hoofdstukken, origineel! Ik ben niet zo'n fan van romans maar mijn oog viel hierop en ik zag het als een aardig tussendoortje, meer niet.
0	Gestopt na 100 blz.
0	1 van de minder spannende Appels....de personages gingen niet echt leven voor mij. Vanaf het begin al pakte het niet...sorry Rene, ik ben toch echt een grote fan van je werk. Jammer , deze en Goede vrienden zijn gewoon (voor mij) minder.
0	Op mijn 50-ste kreeg ik dit boek, over een vijftigjarige die het over een andere boeg. Geschreven door Hendrik Groen, de inmiddels beroemde tachtigplusser die al twee dagboeken schreef. Hij wilde het ook eens met een roman proberen. Dat had hij uiteindelijk beter niet kunnen doen, denk ik. Tenminste, ik heb de dagboeken niet gelezen, maar die zullen gezien de populariteit vast beter zijn. Zeker, ik heb af en toe hard gelachen, de man - niet echt een tachtigjarige heb ik begrepen - heeft absoluut humor. Maar over het geheel genomen is het boek flauw en langdradig. En natuurlijk heb ik als vijftigjarige in de spiegel gekeken, maar ik ben blij dat dat ik een stuk minder cynisch in het leven sta - niet in het minst door mijn geloof, dat in het boek onsterfelijk belachelijk wordt gemaakt. Ik ben blij dat ik het boek uit heb en een wat positiever boek ter hand kan nemen. Maar dat zal vast door mijn gebrek aan humor komen....
0	Ik met dit boek niet zo hoge verwachting omdat Bangkok boy was wel leuk maar niet supergoed als lover or loser. Toen ik dit boek las werd ik een beetje gek omdat als hun wat dwars zit spraken ze niet met elkaar. Er lag bijvoorbeeld een t-shirt bij Amber die wou ze even maken. Maar haar vriend denkt dat ze vreemd gaat met zijn beste vriend. Ik denk dan, ga dat niet helemaal in je hoofd te verzinnen. Dit boek was gewoon een beetje over te top.
0	Ik heb eigenlijk de oorspronkelijke Franstalige versie gelezen, maar omdat op dit platform geen Franstalige boeken staan, heb ik de vrijheid genomen de Nederlandstalige versie aan te duiden. Ik moet zeggen dat ik het boek absoluut niet graag gelezen heb. Ik wilde het heel de tijd wegleggen, maar ik moest wel verder lezen omdat dat verplicht werd door school. Het verhaal is gewoonweg saai. Er mag nog zoveel humor (die ik soms wel kon appreciëren) en emotie inzitten, het boek kon mij niet aanzetten tot verder lezen. Er zit ook weinig verhaallijn in het boek, het zijn eerder losse gedachten die soms zelfs niet eens bijdragen tot het boek. Voor mij was het een kwelling om dit boek te lezen.
0	Ik ben een enorme fan van Slaughter, maar ik kwam echt niet door dit boek heen. Er gebeurt heel weinig en de spanning was voor mij ver te zoeken. Tegenvaller dus!
0	Omdat ik binnenkort naar de nieuwe film ga besloot ik dit boek te gaan lezen. Maar ik heb het tot halverwege vol gehouden. Het was herhaling op herhaling, sommige lijstjes kwamen meerder malen in het boek voor alleen dan net even anders geschreven. Ik had er totaal geen leesplezier aan en heb het uiteindelijk maar weggelegd. De humor was nog wel een pluspunt aan het boek.
0	Ik dacht een goed boek in handen te hebben maar eerlijk wat een tegenvaller, de spanning is pas op het einde te vinden en het boek komt maar traag en moeilijk op gang. In het begin heb je vooral hoofdstukken uit het verleden van Nora, en pas ruim halverwege het boek komt Nora Joeri tegen, vanuit daar gaat het van de ene hoofdstuk in de andere hoofdstuk als een sneltrein, zo snel is Joeri in de ban van Nora en laat meteen zijn schaduwkant aan haar zien. Vind het zelf ongeloofwaardig overkomen. Personages zijn niet goed uitgediept het blijft allemaal maar op de oppervlakte liggen. Dit was mijn eerste kennismaking met de auteur heb nog een boek van haar liggen hoop dat die beter mag zijn. Schaduwkant vind ik niet meer dan 2 sterren waard.
0	Mitch Albom gaat wekelijks op bezoek bij zijn vroegere hoogleraar Morrie die aan ALS lijdt en onvermijdelijk en snel aftakelt. Op onnavolgbare Amerikaanse wijze wordt een op zich boeiend thema geheel versoapt en de wijze lessen van "coach" Morrie verworden zo al snel tot een aanrijging van tegeltjeswijsheden. Zo zal Morrie het zeker niet bedoeld hebben.
0	Ik vond het eerste deel van de serie al niet erg goed, maar het verhaal sprak me wel nog aan. In dit tweede deel van de trilogie was Sally Green mijn interesse echt compleet kwijt . Ik vond dit boek vrij saai en ik heb echt moeite moeten doen om het uit te lezen. Ik vind het idee voor het verhaal wel erg goed, maar ik vind dat het niet zo goed uitgewerkt is. De schrijfstijl spreekt me ook niet echt aan. Dit was dus niet helemaal wat ik verwacht had na het lezen van het eerste deel en het zien van de cover, die ik overigens echt prachtig vind.
0	Voor de zonnige zomeravonden of op het strand is dit een ideaal boek. Korte hoofdstukken en telkens vanuit het nu, of vroeger. Je leert hoe de jonge Claudia opgroeit in een oer Brabants gezien, en het lokale dialect van de eerste hoofdstukken deed me glimlachen. Figuren als Opoe Vonk en opa en oma Storimans kleurden het boek. Jammergenoeg vlakte dat, na halverwege wat af, en heb ik sommige hoofdstukken zelfs diagonaal gelezen. Kortom. Leuk boek, maar geen toppertje.
0	Het afsluitende deel van deze trilogie is gelijk ook de minste, ondanks dat ik ook de vorige twee delen heb gelezen (is echt een voorwaarde, anders is het zeker niet te volgen) is het zeer moeilijk om dit boek te volgen. Is het nu een thriller, of een boek met literaire aspiraties? Voor mij is het in ieder geval een onbevredigende en welhaast onbegrijpelijke puzzel,
0	Niet echt een vehaal waar ik me in kan vinden. Ik denk dat ik hier een te nuchtere zeeuw voor ben . Dat mensen zich zo blootgeven en helemaal laten gaan in een groep vol onbekenden gaat er bij mij niet in. Het is wel vlot geschreven en de passages buiten de sessies om vond ik wel boeiend. Het einde is verrassend en toch ook weer niet maar wel een goede afsluiting.
0	Een vrij herkenbaar verhaal over een alleenstaande moeder die met haar twee zoontjes op vakantie gaat en onderweg een leuke man ontmoet. Er zit weinig spanning in en ook gebeurd er niet heel veel. Een dun boekje (135 bladzijden), zoals ook de andere boeken van Mariëtte Middelbeek lees ook dit verhaal lekker vlot weg. Omdat het vrij voorspelbaar is geef ik het boek twee sterren maar toch met plezier gelezen.
0	Ik hou van een goede mystery dus het onderwerp van het boek (een ramp waarbij op onverklaarbare wijze elk levend organism in een bepaald gebied werd gedood) sprak mij wel aan net als de opzet van de auteur voor het schrijven van dit boek: onderzoeken hoe verhalen tot stand komen. In mijn optiek is hij niet in zijn opzet geslaagd. Ik heb in ieder geval niet kunnen ontdekken hoe de verhalen van diverse personen uit allerlei lagen van de bevolking gedurende het verloop van de tijd zich hebben ontwikkeld tot één bepaald verhaal, legende of mythe (of hoe je maar noemen wilt) over deze ramp. Wat dit boek wel doet, en heel goed zelfs, is de gebeurtenis beschrijven vanuit verschillende oogpunten (politiek, wetenschappelijk, maatschappelijk) met de dienovereenkomstige oorzaak of betekenis die daaraan wordt gehecht. Alle even geloofwaardig. De ‘waarheid’ over deze ramp is daarom niet eenduidig, temeer omdat de visie van de betrokken personen niet los kan worden gezien van hun karakter of hun persoonlijke overtuigingen. Zo bezien, is het een intrigerend boek.
0	Tja, het enige positieve wat ik eigenlijk over dit boek kan zeggen is dat ik 'm uit heb. De dieperliggende boodschap (als deze er al is) is mij volkomen ontgaan, doordat vooral in de eerste helft van het boek het seksleven van Erik (en Olga) wel héél erg uitgebreid én gedetailleerd aan bod kwam. Ik vond het allemaal een beetje too much. Aan het eind werd het wel iets beter, maar nee, voorlopig voor mij geen Jan Wolkers meer
0	Ik moet heel eerlijk zeggen dat ik nog nooit zo moeilijk door een boek heen ben gekomen... In het begin denk je ook: Dit gaat me niet lukken.. Maar dan een beetje verder in het boek ben je toch in het verhaal... Maar ik heb geen spannend moment gehad in het boek... En als je er dan eenmaal inzit dan aan het einde raak je weer de draad kwijt...
0	Crichton vermengd zijn behoefte om ons te overtuigen van zijn visie op global warming in de plotline van het boek. Veelal is dit eerder ergerlijk dan effectief. Het boek toont oeverloze discussies tussen de karakters die Crichton in het boek verwerkt. Onderaan de pagina's een hele rits aan voetnoten om de door hem naar voren gebrachte argumenten tegen global warming te onderbouwen. De plotlijn wordt hierdoor flink verstoord. Ik kon me niet kon verplaatsen in de getoonde karakters. Evans is een figuur die kennelijk nooit nee tegen iemand kan zeggen en Kenner is als agent te kleurloos en in de discussies een betweterige professor die in het boek gebruikt wordt om Crichtons ideeën over global warming te ondersteunen. Conclusie: matig geschreven boek, ideeën tegen global warming interessant maar niet in deze vorm.
0	Deel I verscheen in 2006 , deel II in 2007 en dit laatste deel in 2018. De eerste twee delen heb ik niet gelezen maar dit is een op zichzelf staand te lezen boek. Het taalgebruik is ouderwets, woorden als jullie luitjes etc. zijn niet meer van deze tijd. Het is te merken dat de auteur al op leeftijd is, jammer dat ze zolang gewacht heeft om het laatste deel van dit drieluik uit te geven want voor mij was het boek een tegenvaller.
0	Ik vind het verhaal heel goed bedacht machteld is een gemeen verwend en achterbaks meid die ik hoop nooit tegen te komen. Maar helaas komt zij met haar daden steeds weg. De schrijfstijl vind ik toch minder je komt nergens echt goed in het verhaal het blijft allemaal zeer oppervlakkig. Er worden twee hoofdpersonen afgewisseld in het boek maar deze afwisseling is soms zo plotseling dat je even moet verder lezen voordat je weet over wie het gaat. Wel aardig boekje maar echt spannend of meeslepend vond ik het niet
0	Natuurlijk als boekenfan nieuwsgierig naar dit boek. Helaas viel het wat tegen. Het spanningsniveau in het boek is zeer wisselend. Van kortstondig spannend tot traag en saai. De spannende delen leken soms wel op letterlijk neergeschreven filmscènes. Het verhaal heeft mij niet echt mee kunnen nemen.
0	Het is op zich een redelijk verhaal. Waar ik echter moeite mee had, waren de ontelbare wonderlijke ontsnappingen. Een groep mensen die de meest ingewikkelde puzzels oplossen maar iedere keer weer op een klungelige wijze in de handen van hun vijanden vallen. Vervolgens ontsnappen ze op spectaculaire wijze. De eerste keer is dat spannend, maar na de zevende keer wordt het echt ongeloofwaardig. Gelukkig heeft Rollins dat kennelijk begrepen en is dat in de opvolger Taal der Engelen beter.
0	Een zeer vermoeiend boek. Sommige zinnen duren 4 bladzijden, de ik-persoon in 1 zin wisselt steeds. Je moet dus constant opletten wie er nu weer aan het woord is. Op zich is het verhaal wel mooi maar de manier waarop het geschreven is kon ik niet waarderen. Het is het eerste boek van Marquez (mijn favoriete schrijver)dat mij niet kon bekoren. Geen aanrader wat mij betreft.
0	Het verhaal leest wel lekker weg. Misschien had ik het eerder uit kunnen lezen (ongeveer 2 weken over gedaan), maar dat komt omdat de Leesclub mij niet echt uitnodigde door te lezen. Een leuk verhaal maar voor mij beslist geen topper! Zoals mw Dorrestein zelf over dit boek zegt: "Ik wilde beslist geen gangbare roman schrijven". En dat kan ik alleen maar bevestigen.
0	Ik ben tot bladzijde 175 gekomen. Spannend? Nee. Pageturner? Nee. Makkelijk te lezen? Ja dat weer wel. Nee ik vond het totaal niet spannend. Snap ook niet dat dit een literaire thriller wordt genoemd. Hopelijk zijn andere boeken van Nicci French spannender.
0	Herinner me dat ik het boek al eens opzij had gelegd, moest me nu weer dwingen door te lezen ook al lees ik graag boeken uit die tijd en spreekt het thema me aan. Raakte niet bij de personages en het verhaal betrokken.
0	Ik vond het heel moeilijk om het boek uit te lezen het middenstuk was echt heel saai! Ik vond de hoofdpersonen rare mensen die onredelijk zijn en gestoord in hun gedachten over normale normen en waarden. Ik kon mijzelf niet goed inleven. Ik vond het einde spannend maar op de laatste bladzijde overbodig ik snapte het niet. Nee voor mij geen aanrader dit boek!
0	Waarom bijna iedereen dit boek zo mooi vindt begrijp ik niet zo. Het leest makkelijk weg (althans, de gedeeltes waarin niet uitgebreid op financiële zaken wordt ingegaan), maar bevat totaal geen diepte. Sommige van de zogenaamd 'mooie zinnen' lijken zo afkomstig uit die gelukskoekjes die je bij de Chinees wel eens krijgt. Ook de personages zijn nogal ongeloofwaardig en niet-realistisch neergezet, vind ik. Kortom, aan mij niet besteed.
0	Ben groot fan van Stephen King, maar trok dit boek echt niet. In een eerdere recensie noemde iemand het "diarree" en ik kan het daar alleen maar mee eens zijn. Alsof alles zo op papier is gekwakt. Ik had iets verwacht in de trant van Dolores Claiborne en Rosie, boeken waarvan ik heb genoten. Maar helaas. Niet te volgen. Ik leg hem even weg, misschien dat ik over een tijdje weer het geduld heb om er opnieuw aan te beginnen. En dan alleen maar omdat het Stephen King is.
0	Als een kind zo blij was ik toen de nieuwe King uitkwam en dan ook nog eens zo lekkere dikke pil! Als een kind zo teleurgesteld was ik toen ik het boek uit had. Ok, het verhaal is best leuk verzonnen maar ik heb toch het idee dat met het redigeren de samenhang wat zoek is geraakt. In het dankwoord wordt aangegeven dat het oorspronkelijke verhaal veel groter was en dat er behoorlijk is gesnoeid. Daardoor vind ik dat sommige personages wat vreemd in het verhaal komen en verdwijnen en ook het einde geeft me een afgeraffeld gevoel. Al met al zeker niet het niveau dat King haalde met Dr. Sleep, mr Mercedes en Wisseling van de wacht. Als dat komt omdat dit een samenwerking met z'n zoon was dan mogen die samenwerkingen wat mij betreft achterwege blijven. Ik geef twee sterren omdat het toch King is, was het een anonieme auteur geweest dan was ik waarschijnlijk veel strenger geweest.
0	Ik ben tot de helft gekomen. Ik vond zo irritant dat zij steeds stukken wegliet omdat zij het vond dat te erg was om te vertellen. Met alle respect, waarom ga je een boek schrijven als je niet bereidt bent het hele verhaal te vertellen?
0	Ik vond het een vreselijk slecht boek. Het was vooral een zeur boek waar eigenlijk niets in gebeurd.
0	Zelden zo'n vreemd boek over WOII gelezen. Vreemde conclusies en een opsomming van quotes, die her en der zijn weggeplukt, van hoe slecht de Binnenlandse Strijdkrachten wel niet waren. Het lijkt of Auke Kok eerst de conclusie heeft getrokken, BS is slecht, en dat toen heeft willen bewijzen. Het verhaal speelt zich een dag na de oorlog af en voortdurend neemt Auke Kok het op voor die 'arme' Duitsers. Wel lid van de NSDAP, maar geen slecht mens. Duitse kolonel is voor tweede getrouwd en heeft minnares DUS hij verlangt net zo naar de Canadezen als de Nederlander. Auke Kok vergeet een ding en dat is dat de Nederlander 5 jaar onderdrukt is door de Duitser. Het is zo gemakkelijk om als naoorlogs kind een enorm oordeel te hebben wat er toen mis is gegaan, maar de angst die mensen al die jaren gevoeld en van waaruit ze handelden, heeft iemand die er niet bij was nooit ervaren. Daarom is het schrijven van een oorlogsboek, met zulke conclusies, niet iets wat een Nederlandse schrijver er zo maar even tussendoor bij kan doen. Laat dat aan historici over.
0	Het thema met historische feiten en religieuze verwijzingen zou best een spannend en 'geloofwaardig' verhaal kunnen opleveren, maar ik ben het met een van de vorige recensenten eens: wat kan een beroerde vertaling het plezier in een boek bederven! Je hoeft echt geen purist te zijn, maar het is of de uitgever het erom doet. Misschien voor Lewis wel zo eerlijk om het origineel er maar eens naast te leggen! scheelt vast een sterretje...
0	Dit is mijn eerste boek dat ik lees van dit duo en ik moet zeggen, na een kwart van het boek te hebben gelezen, dat ik me echt ertoe moet zetten om verder te worstelen, wat een saai boek en ik sluit me aan bij mijn voorgangers, veel te traag geschreven, ik hoop dat ik de moed kan opbrengen om dit boek uit lezen maar het zal een martelgang worden. Ik heb nog 4 andere liggen van deze schrijvers, ik hoop dat die beter zijn, maar deze....laat maar zitten!
0	Niet zijn beste boek, het duurde me te lang voordat het echt op gang kwam
0	Ik hoopte dat dit boek met als titel: Mijn kleine geschiedenis, een mooie beschrijving van het leven van deze bijzondere man zou geven. Helaas waren de verwijzingen naar zijn persoonlijke leven summier en de uitleg van zijn wetenschappelijke ontdekkingen was vele malen lastiger te begrijpen dan in zijn documentaires.
0	Ondanks dat de flaptekst heel erg intrigerend en spannend klinkt, valt dit boek nogal tegen. De auteur weet wel je interesse vast te houden door wat 'spannende elementen' op te voeren en af en toe nijgt het wel wat naar spanning, maar helaas wordt dit nergens echt goed doorgezet omdat er dan alweer een eind komt aan het fragment. Ook blijven er wel wat losse draadjes in het boek, jammer dat deze niet verder verklaard worden omdat er nogal wat vragen onbeantwoord blijven. Desondanks is het geen slecht boek, verwacht alleen geen topper in handen te hebben. Voor de wat jongere tieners is dit boek wellicht nog wel spannend genoeg, alleen ik den dat de oudere 'young adults' toch wel een spannender boek verwachten.
0	David Driesen heeft alles van een loser. Als advocaat koestert hij professionele ambitie, maar wordt door zijn partners aan het lijntje gehouden. Hij probeert amechtig zijn huwelijk te redden, maar ook die match verliest hij. David zoekt zijn gram bij internetpoker, waarmee hij al zijn spaarcenten verspeelt. Meer kat in het bakje kun je niet zijn. Doordat hij zich als advocaat niet druk maakt over schuld of onschuld, komt hij in het vizier van de meedogenloze zakenman Hein Wesseling. Hein palmt David in en vrijt hem op met opdrachten, lekker eten, cash geld en gratis vrouwen, in ruil voor enkele handtekeningen. David zakt weg in een moeras van financile en psychische problemen want uiteraard komt loontje om zijn boontje. In het laatste deel van het boek houdt David zowat alle ballen tegelijk in de lucht. In tegenstelling met wat kanderen hiervoor beweren, word ik helemaal niet warm of koud van Ren Appel. Hij hoeft dat niet persoonlijk te nemen. Mijn voornaamste bezwaar is dat ik vind dat iemand met zo_n reputatie, erelijst en voorbeeldfunctie het best origineler mag aanpakken. Ik mis : zinderende personages, dialogen die me van mijn stoel blazen, plotwendingen die ik niet zag aan komen, ijzingwekkende sfeer, originele setting, onderhuidse humor, diverse schaakmat-zetten van personages, tempo, _. Ik krijg: een psychopaat die van meet af aan doorzichtig is, behalve voor David. Een tweede verhaallijn die niet boeit. Een zielig hoofdpersonage zonder ruggengraat, weliswaar door zijn echtgenote bedrogen. Een afloop die zich veel te vlug laat raden. Kortom: een schrijnend gebrek aan originaliteit. The Devil_s Advocate, Faust revisited, heeft dit zelfde thema een stuk sterker neergezet. Dit is mijn enige, maar heel belangrijke verwijt aan Ren Appel. Met zijn vijfentwintigjarige staat van verdienste, prijzen bij de vleet, is hij het aan zijn lezers verplicht de thrillerwereld vooruit te helpen. Hij moet niet hollen om de rest bij te houden. Hij hoort vooraan de groep te lopen, liefst een mijl daarvoor. Dat David zijn advocaatpraktijk van binnenuit mag vertellen, en zo informatie uit de eerste hand verstrekt, is niet voldoende. Dat David op de allerlaatste bladzijde behoorlijk wordt verrast, komt te laat. Too little, too late. Dat Ren Appel met afstand de beste stilist van de Nederlandse misdaadschrijvers zou zijn, zoals iemand op de cover zet, durf ik te betwijfelen. Ik ken er op zijn minst drie, vier andere.
0	Dit is vast een impopulaire mening maar jeetje wat een saai boek! Een hoop irritaties... De schrijfstijl, de personages. Ik dacht de hele tijd mens doe iets, kom voor jezelf op! Het eind was gelukkig wel oké en maakte het eea goed maar nee wat mij betreft geen aanrader.
0	Ik had me heel erg verheugd op dit script, omdat het toch een soort van achtste boek is, maar deze keer ook met de next generation. Jammer genoeg heeft het script een matig verhaal met veel toevalligheden en worden er regels verbroken die in de originele reeks werden opgesteld. Er zaten wel wat mooie stukjes in, maar het gedrag van sommige personages pasten soms niet bij hun karakter. Misschien dat het verhaal veel beter over komt op het toneel, maar als papiervorm was het nogal een teleurstelling. Toch geef ik het twee sterren voor nostalgie en een paar mooie en grappige stukjes.
0	hè hè, het is uit! Heb er lang over gedaan, tussendoor nog verschillende andere boeken gelezen want het kon me niet zo boeien. Dat kwam voornamelijk omdat ik me aan de hoofdpersoon ergerde (wat een doos voor een meisje van 23/24 ). Ook kwam het verhaal zo nu en dan ongeloofwaardig over op mij. Het verhaal op zich is leuk verzonnen maar ik vond ook dat er erg veel onbelangrijke details bij gehaald werden. Daarbij wist ik wie de dader was om dat één of andere slimmerik (niet hier op Dizzie hoor) ergens in zijn/haar reactie het niet kon laten om te vertellen hoe het af zou lopen . De boeken die ik tot nu toe van Simone gelezen heb (herfstlied en blauw water) vond ik persoonlijk stukken beter dan deze.
0	Doordat bik op verschillende plaatsen iets over Sarah Waters las en over juist dit boek, werd ik nieuwsgierig. Ik heb de roman met ruim 500 pagina's uitgelezen omdat ik al maar dacht dat het vast nog wel spannend zou worden. Ik vond het langdradig. Het duurde tot over de helft voordat er een verwikkeling kwam die iets van spanning toevoegde. Tot de uiteindelijke gebeurtenis die echte spanning kon brengen, duurde het weer pagina's lang. Daarna gaat de roman, met open einde als een nachtkaars uit.. De tijd, vlak na de eerste wereldoorlog waarin Lomden vrijwel manloos was, is opzich een spannend decor en de verboden liefde tussen twee vrouwen had een boeiender verhaal kunnen opleveren. Jammer.
0	Vanaf hoofdstuk 1 zat ik compleet in het verhaal. Naarmate het boek vorderd werd de sympathie voor de hoofdpersoon groter. Had dit einde niet verwacht. Binnen twee avonden uit maar opnieuw lezen, nou nee.
0	Er zijn van die boeken die blijkbaar alleen geschreven geworden om met een mooie titel en wellicht een bespreking op TV veel verkocht te worden als cadeautje. Dit is er zo één. Verzamel wat woorden en uitdrukkingen die "uit de Bijbel komen" en geef aan waar ze dan staan in die Bijbel en hop weer een boekje om te verkopen. De keus is willekeurig, de uitleg is oppervlakkig en soms helemaal fout en iets meer achtergrond of diepgang, die het geheel misschien interessant hadden kunnen maken, ontbreekt volledig. De meeste tijd is besteed aan de titel en de flaptekst van het boekje.
0	Tuurlijk, als geboren en getogen (Belgisch) Limburger (zoals ikzelf) is het leuk als je al die bekende locaties de revue zit passeren in een boek, maar daarmee is ook alles gezegd. Dit verhaal was wat mij betreft even boeiend als verf zien drogen. De whodunit and why-did-he-do-it waren al snel duidelijk en voor de rest was het makken met de kneuterige protagonisten tot het einde. Achteraf las ik ergens dat dit boek in 12 dagen zou geschreven zijn. Agten had er beter een maandje langer op gebroed, dan was het misschien nog iets geworden.
0	Dit boek "gelezen" in de vorm van een luisterboek. Wat Noes schrijft over dit boek vind ik nog het meest passen bij wat ik vind over dit boek. Het lijkt idd wel een TROS-klucht (hoe leuk bedacht Noes en zeer treffend!!) Veel te veel personages, ik had moeite de verschillende personages uit elkaar te houden. Het boek is behoorlijk oppervlakkig en niet echt boeiend. Nee, zeker geen literaire thriller hoor. Het epiloog voegt idd niks toe. Dit boek ga ik snel vergeten en zal het een ander ook niet aanraden.
0	Sinds kort ben ik aan de boeken van Val Mc Dermid begonnen en vind ze ontzettend goed. Dit boek was dan ook een afknapper. Op geen enkel moment is het echt spannend. Ik heb het enkel uitgelezen om te weten hoe het zou aflopen. Ben blij dat ik niet met dit boek ben begonnen als eerste van haar reeks.
0	Nadat ik eerst "komt een vrouw bij de dokter" en "de weduwnaar" gelezen had was ik helemaal "Kluun-fan" geworden dus gelijk "Klunen" aangeschaft maar dat viel erg tegen. Er zaten wel een paar leuke verhaaltjes tussen maar ik vind dat hij over bepaalde dingen nogal hoog van de toren blaast. Ik heb niet alle verhaaltjes helemaal af gelezen, simpelweg omdat ik er niets aan vond. Nee, in vergelijking met zijn eerste boek (komt een vrouw....) vind ik dit zeer aan de magere kant
0	Ik snap werkelijk helemaal niets van de over het algemeen goede recensies over dit boek. Ik vond het een enorme afknapper. Het hele boek is mijn inziens alleen met het volgende doel geschreven: de plot doet er niet toe, maar kijk eens wat een afschuwelijk personage (Albert Stucky) ik kan neerzetten. Zaken als "het wegsnijden van een baarmoeder met foetus" maken dat het boek nogal simpel/kinderlijk overkomt in plaats van dat ik zit te sidderen in mijn stoel: shockeren om te shockeren. En zo gaat het maar door, de ene zogenaamde gruwel na de andere. Het doet meer aan een simpel horrorverhaaltje met een vleugje romantiek denken, dan aan een spannende thriller. De ontknoping is verre van bijzonder en weinig realistisch.
0	Ik kan over het algemeen de boeken van Deflo wel waarderen, maar dit boek is een absolute uitglijder. Het groepje vrienden (vreemdgangers) zijn dertigers maar gedragen zich in hun gesprekken als onvolwassen pubers. Wat een scheef getrokken verhaallijn. Geen moment spannend. Opgebouwd uit zeer korte hoofstukken die steeds langdradiger worden. Heb het boek niet kunnen uitlezen.
0	Dit boek is me tegengevallen in vergelijking met haar eerste twee boeken. Ik vond het nogal langdradig en eigenlijk gebeurt er zo goed als niets. Blij dat ik hem uit de bib leende en niet aangekocht heb.
0	Waarschijnlijk de serie te snel achter elkaar gelezen, want ik vind het allemaal een beetje van hetzelfde en dat gaat dan vervelen...
0	Vervelend boek, niets meer en niets minder.
0	Goed boek, maar ik ga akkoord met wat Philippe zei. Vorig jaar Red Dragon gelezen, en nu eerder toevallig 'Naakte Zielen'. Déja-vu. Wat ik vreemd is dat niemand anders dit gemerkt heeft. Deflo heeft zelfs de moeite niet genomen om er een einde aan te breien. Hij stopt op het moment waarbij de moordenaar (Francis Dolarhyde in Red Dragon of de priester in Deflo's boek) zijn verblijfplaats in de fik steekt.
0	Ongeloofwaardig verhaal, nog ongeloofwaardiger einde. Auteur raakt veel thema’ werkt ze echter niet uit. Auteur komt niet voorbij de façades van haar personages.
0	Zwak voor een schrijver die niets dan bestsellers schrijft. Heeft 17 helpers nodig om deze 1032 bladzijde vol te krijgen. Het is te vergelijken met een professor die een wetenschappelijk artikel schrijft maar het veldwerk door zijn medewerkers laat doen. De professor gaat wel met de pluimen lopen, net als de schrijver. Ik heb het niet volledig uitgelezen.
0	Je leest het en bent wel min of meer geboeid door de personages en het verhaal. Je bent benieuwd naar de dader en het 'waarom', maar echt spannend is het niet. Als je 'm uit hebt, denk je "ja, dat was weer een boek" en niet "phew, wat een boek... jammer dat-ie uit is!". En voor dat laatste gevoel ga ik toch meestal wel hoor.
0	Heb al diverse sportbiografien gelezen. Hier was niet door heen te komen. Weinig inspirerend, veel herhaling. Lees zelden een boek niet uit, deze wel.
0	In zekere zin had Dimitri Casteleyn goud in handen. Een boek over een professor en zijn gezin. De professor verruilt de universiteit voor het bedrijfsleven, maar de ziekelijke bezorgdheid voor zijn dochter brengt hem tot faliekant aflopende verkeerde keuzes. Intrigerend. Menselijk. Spijtig. Zo’n boek had ik graag gelezen. Helaas werd Witte warmte niets van dat alles. Casteleyn wil te veel – een op roem en geld beluste professor, de donkere kanten van nanotechnologie, een scheefzittende vader-dochterrelatie, een ecologisch sprookje, grondige klimaatveranderingen… - en eindigt met bijna niets – een boek boordevol bordkartonnen personages en ongeloofwaardige gebeurtenissen. Is het toch vlot leesbaar? Ja. Maar is dat een argument om meer dan één ster toe te kennen? Je verwacht van een auto toch ook gewoon dat ie rijdt, zonder daar laaiend enthousiast over te hoeven doen. Het hele boek voelt als een gemiste kans, ondanks enkele mooie beschrijvingen en sfeervolle situaties.
0	dit is moeilijk . ik heb het boek niet uitgelezen. ik vond het echt niet goed; het is het eerst boek dat ik lees wat ik niet uitlees. maar het lukt mijn echt niet om het uit te lezen. Is tegen mijn zin ik het boek weer vast neem; er zijn zoveel andere boeken die zoveel beter zijn om te lezen dus ga ik weer een boek nemen dat wel leuk is om te lezen. sorry voor de schrijver
0	Het duurde even voordat ik in het verhaal kon komen, omdat er twee gelijksoortige verhalen naast elkaar lopen. In het begin was dit zeer verwarrend, maar toen de personages wat beter in beeld kwamen heb ik dit boek toch nog redelijk snel uit kunnen lezen.. Dit boek hoort zeker niet tot de betere boeken die ik gelezen heb.
0	Ik ben echt blanco aan dit boek begonnen omdat de reacties echt totaal verschillemd zijn. Maar ik vind dit echt haar slechtste boek. Ontzettend langdradig verhaal waar totaal geen spanning inzit. Je hebt het zo uit, dus naar mijn mening ook echt zonde van je geld om dit boek aan te schaffen.....
0	Een familievakantie die op aanraden van een bevriende auteur bij hem in de ardennen wordt gepland terwijl hij een groot geheim heeft en dus niet zit te wachten op pottenkijkers......dat vond ik al niet geloofwaardig. Ik wist halverwege al hoe het zou aflopen en dat vind ik geen goed teken. Een erg dun verhaal kortom dat voor mij nooit echt spannend werd. Barbara vind een schoen en meteen verdenkt ze haar vriend van het ergste......fijne relatie. Ik zal van deze schrijver niet snel weer een boek lezen. Hij kan veel leren van bv Herman Koch die wel de spanning weet op te bouwen en vast te houden.
0	Ik heb eerst Het Bernini mysterie van Dan Brown gelezen, daar was ik niet geweldig enthousiast over. Ja, de weetjes en zo zijn natuurlijk wel interessant, maar ik vond het niet goed verwoord. Een beetje te simpel voor een boek dat zo zwaar weegt van de kennis. Het zelfde dacht ik over De Da Vinci code. ondanks dat ik Brown's eerste boek onvoldoende vond, heb ik mezelf er toch toe kunnen zetten om dit boek ook maar te gaan lezen. Iedereen was er zo enthousiast over, ik dacht: dat moet dan wel een geweldig boek zijn. maar helaas, ik was weer teleurgesteld. Brown's kennis is wel fascinerend, maar zijn schrijfstijl is niet goed genoeg voor mij. Ik had het liever als een informatief boek gelezen, dan als een roman: ik vond het verhaal tamelijk slapjes. Dan Brown moet geen romans schrijven, maar naslagwerk of zoiets dergelijks.
0	Wat een vreselijk verhaal. Dit is echt niet een boek dat ik graag lees. Ik houd toch meer van mooie verhalen. Dit boek is een en al ellende. Ik ben het gaan lezen vanwege alle lovende kritieken. Inderdaad is het superknap als je 230 bladzijden lang ellende beschrijft zonder in herhalingen te vallen. In principe vind ik het ook heel knap gedaan om te beschrijven hoe een gezin helemaal kan ontaarden door een groot verlies. Maar tjonge, wat een narigheid en ook nog eens geen happy end. Nee, geen boek voor mij.
0	Als je denkt te weten wie secrecy is en er achter komt dat jou denken niet klopt heb je in mijn ogen iets goeds geschreven. Ik had nooit kunnen denken dat die persoon secrecy is. Het duurt erg lang tot het spannend word en dat duurt ook niet erg lang dat vind ik jammer. Ook vind ik het langdradig en dat geld voor alle boeken met minder was de trilogie beter tot stand gekomen.
0	De schrijfster hanteert diverse stijlen door in haar autobiografie. Soms is de muur nog niet gevallen en schrijft ze vanuit de blik van een klein kind met onnavolgbare logica. Even later zijn we in de jaren 90 en is ze een dwarse puber om vervolgens weer terug te schieten naar 1989 zonder dat dit meteen duidelijk is. Haar verhaar is hierdoor mozaïekachtig en verwarrend. Ik dacht regelmatig 'Wat bedoelt ze nou?' of 'Waar gaat dit heen?' Los daarvan vond ik de vertaling ook niet altijd even sterk en gaat de vertaler ervan uit dat je diverse Duitse begrippen kent.
0	Ooit wilde ik alles lezen van Maarten 't Hart. Een vlucht regenwulpen sloeg in als een bom.Ik herkende de twijfel over het geloof en het koesteren van een onbereikbare liefde. Andere boeken, zoals De aansprekers, maakten me aan het lachen en de verhalen over zijn tijd als biologieleraar lees ik nog steeds voor aan mijn leerlingen. Maar dit boek boeide mij niet; veel te oubollig en oninteressant. Voor het eerst heb ik een boek van hem niet eens uitgelezen.
0	Detective Gabrielle Versado heeft al veel lijken gezien en veel moordenaars opgespoord. Maar nog niet eerder heeft ze iets gezien wat vreemder is dan het lichaam dat op een verlaten weg in Detroit is gevonden. Half jongen, half hert... een intrigerend begin van dit boek. Schrijfster Lauren Beukes komt met een heel arsenaal hoofdrolspelers op de proppen maar omdat de verhaallijnen heel laat samenvloeien blijft het een kabbelend geheel en weinig boeiend. De verschillende karakters zijn wel erg goed beschreven evenals de stad in verval: Detroit. Hiermee bewijst de schrijfster dat zij wel degelijk goed kan schrijven. Ik zou dit boek zelf omschreven als een thriller met een twist fantasy/horror.
0	Na alle ophef over dit boek (én de film) had ik hooggespannen verwachtingen. Iedereen vond het een goed boek dus ik verheugde mij op enige uurtje leesplezier. De eerste paar hoofdstukken voldeden daaraan, maar daarna bleef de auteur de succesformule herhalen en herhalen totdat ik het uit verveling opzij heb gelegd. Te vergezocht, te absurd naar mijn smaak en het gevoel dat ik de formule al eerder voorbij heb zien komen: Adriaan en Olivier van Leonard Huizinga. Daar kwam ook geen einde aan...
0	Van Pfeijffer las ik eerder met veel plezier La Superba, een naar mijn idee zeer geslaagd boek. Dit boek, ‘Harde feiten’, volgens de ondertitel een bundeling van ‘100 romans’ was echter een aanzienlijk kleiner succes. Het boek bevat, zoals al te verwachten viel, precies 100 verhaaltjes, variërend van enkele alinea’s tot maximaal 2 pagina’s, die op zijn best een eerste vonkje voor een hele roman zijn. Maar waarschijnlijk meende Pfeijffer dit ook niet serieus. De verhaaltjes zijn ook nog eens keurig alfabetisch gerangschikt, waarschijnlijk ook voor de grap. Deze flauwigheid zet zich helaas ook door in de verhaaltjes zelfs, met wel wat al te veel poep-pies-seks meligheid of soms wel heel voor de hand liggende mini-plotjes. Als je daar al niet in vastloopt, dan is het wel in de barokke hermetische schrijfstijl vol bizarre invallen. Hier tussen door is het dan moeilijk de pareltjes te ontwaren; die toch zeker in enige mate ook aanwezig zijn. Echter in onvoldoende mate om dit hele bizarre boek tot een succes te maken.
0	Heb het boek in 3 dagen uitgelezen, om bevestigd te krijgen wat ik al de hele tijd vermoedde. Ik zal hier niet verklappen wie de dader is, maar het was voor mij een behoorlijke anti-climax!
0	Vol overgave begonnen aan het boek. 2 vrouwen uit verschillende milieus ontmoeten elkaar tijdens de oorlog. Een zeer hechte vriendschap komt hieruit voort. Alhoewel ze beiden werkzaam zijn in verschillende functies binnen het leger, raken hun levens verder verweven door een opdracht die zij uit moeten voeren. Het boek bestaat uit 2 delen, waarin de beide hoofdpersonen hun kant van het verhaal vertellen. En hoewel me dit in eerste instantie een aardig gegeven leek pakte het boek mij totaal niet. Vond het verhaal te langdradig met o.a. teveel technische details over vliegtuigen die voor mij de vaart danig uit het verhaal haalden.
0	Een nietszeggend, voorspelbaar boek.
0	Deze reeks is voor mij minder leuk dan de knopenreeks. Daar gebeurde nog het een en ander. De ze beginnen saai en eentonig te worden. Veel herhalingen zitten in een boek.
0	Langzaam wordt de spanning opgebouwd. De aspecten natuur en het harde buitenleven komen nauwelijks aan bod. Stine beperkt zich tot het essetiele om naar de eibontknoping toe te werken. Het griezeligste zijn de monsters die je nooit te zien krijgt en de onverschillige houding van de kampleiding.
0	Te veel overbodige info en ronduit saai.
0	Dat Jan Siebelink een begenadigd schrijver is, is algemeen bekend. Immers, met knielen op een bed violen leek hij de top te hebben bereikt. Daarna kan het alleen maar bergafwaarts te gaan. Dat wordt duidelijk als hij met De buurjongen verschijnt. Vreemd, zoals Siebelink de hoofdpersonage Henk Wielheesen neerzet. Het verhaal springt van de hak op de tak, met veel irrelevante herhalingen. Het geheel kwam bij mij onsamenhangend en chaotisch over.
0	Haar debuut Nephilas Netwerk heb ik niet gelezen dus Stil Water was mijn kennismaking met werk van Marelle Boersma. Laat ik met de deur in huis vallen: het viel niet mee. Het verhaal is weinig origineel. Na een duik in de Oosterschelde lopen duikers, badgasten en bruinvissen een merkwaardige vorm van huiduitslag op. En dat niet alleen: veel bruivissen spoelen dood aan en de huiduitslag blijkt onderdeel van een syndroom waardoor ook de hersenen worden aangetast. De schrijfster komt wat langzaam over de brug met wat de lezer al lang vermoedt: het water in de Oosterschelde is giftig. Je denkt dat in zon geval van hogerhand het sein onveilig gegeven wordt, of nog eerder, groot alarm geslagen. Maar net als in de film Jaws zijn de mensen die over zulke dingen gaan nou net degenen die weigeren om direct verbanden te leggen tussen de symptomen en de toestand van het water. Een thrillertruc die jaren geleden nog net kon, maar die anno 2006 bij mij allerminst het gevoel oproept dat de schrijfster zichzelf voor een uitdaging heeft geplaatst. De hoofdpersonen boeien niet. Ze zijn vooral clichématig. Uit alles blijkt dat Marelle Boersma zeker geen psychologie heeft gestudeerd. De topmanager van het Zeeuwse waterbeheer is, mag je hopen, niet naar t leven getekend, maar een karikatuur van een slechterik. Corrupt, weet niet het verschil tussen een knotwilg en een populier, kan niet van zijn vrouwelijke ondergeschikten afblijven en is niet eens in staat om het chantagegeld af te leveren op de goede plek. Gelukkig gaat het er gemoedelijk aan toe en mag hij nog een keer proberen. Als Marelle een persiflage had geschreven was t al op de rand geweest, maar het is haar ernst en dat geeft het boek vooral een knullig karakter. Misschien ben ik na vijftien jaar Penthouse een beetje gedegenereerd als het om erotiek gaat, maar de erotisch bedoelde beelden wekken bij mij eerder lachlust op dan fysieke driften. De lesbische relatie die ze in het verhaal heeft verwerkt is volstrekt irrelevant. t Had net zo goed hetero kunnen zijn. Blijkbaar is seks in Zeeland saai. Laten we voor de Zeeuwen hopen dat het hier om slechte research gaat: je kunt tenslotte niet overal verstand van hebben. Van toxicologie heeft Marelle meer verstand. Maar dat blijkt pas tegen het einde van het boek wanneer een niet alledaagse algensoort de oorzaak van de ellende blijkt te zijn. Daarmee geef ik de plot niet weg, want er is nog een kleine twist ingebouwd waardoor je toch even op t verkeerde been wordt gezet. Zon onverwachte wendingnou ja, onverwacht?- gebruikt Baantjer ook, maar die is al 83 en geen wetenschapper, doch eenvoudig politieman. De duikscènes hadden nog wat spanning kunnen genereren. Helaas kabbelen die net zo lauw voort als de rest van het verhaal. Geen claustrofobie, geen ademnood, geen paniek. Toeval of niet: de avond voor Stil Water las ik Duivelswerk een nieuwe thriller van Mo Hayder. Ook een boek over vergiftigd water en kadavers. Subliem geschreven, psychologisch geloofwaardig uitgewerkt en niet gemaakt om de lezer te behagen, maar om hem met angst, met een thrill te overdonderen. Misschien komt dit over als het vergelijken van appels met peren. Vind ik niet: op beide boeken staat duidelijk THRILLER. De passage aan het eind van t boek: Rona trok Line tegen zich aan waardoor Lines hoofd tegen haar borsten terechtkwam. Ze liet een hand over Lines lichaam glijden. Wat hadden vrouwen toch een heerlijk rond lichaam dacht ze.... Dat is niet thrilling, dat is romantiek. Een heel ander genre. Het positieve van Stil Water is dat je rustig kunt slapen als je t uit hebt. Maar wie een slapeloze nacht verwacht kan beter dat boek van Mo Hayder lezen. Stil Water is goed bedoeld. Maar het tijdperk van het brave spannende boek is voorbij. Dat zouden ze in Zeeland ook moeten weten. Zeker als je een universiteit van binnen hebt gezien.
0	De teaser van het eerste hoofdstuk smaakte naar meer, dus hoewel ik nog midden in een ander boek zat, ben ik direct verder in het ebook begonnen. Ik was verder nog niet bekend met het werk van Alma Mathijsen en erg benieuwd naar haar schrijfstijl én het verhaal. En hoe enthousiast ik van de eerste hoofdstukken werd, hoe minder van de rest van het boek. Het verhaal gaat soms van de hak op de tak en het plot was mij al heel snel duidelijk. Erg jammer, omdat het zo veelbelovend klonk!
0	Troostkind vond ik eigenlijk te veel, te toevallig, te zo weinig realistisch. Nu weet ik dat thrillers doorgaans niet realistisch zijn maar meestal denk je: 'ja, dat zou kunnen gebeuren'... maar de reactie van deze moeder... nee zo ga je zelfs in de werkelijkheid niet met gebeurtenissen om. Kortom; ik vond het geen geweldig goed boek al heb ik het wel in 2 dagen gelezen.
0	Ik kan Chris (van Crimezone, red.) enkel gelijk geven. De eerste boeken waren 10 keer zo goed, de laatste zijn minder geloofwaardig. Nu woon ik in West-Vlaanderen en zo goed zijn die zomers hier nu ook niet. Ik twijfel of ik de volgende ga kopen...
0	alweer het derde boek van glenn cooper die bekend is van "boek der doden". helaas heeft hij dat met het vervolg hierop zich niet kunnen bewijzen als topschrijver. ook met dit boek "de tiende kamer" gaat hij alleen nog maar bergafwaarts. jammer. het boek is 'n mengeling van archelogie, geheime overheidsinstantie en 'n levensverlengende drank. levensverlengende drank, hebben we dat al eens eerder gehoord afgelopen tijd? lopen er in dit verhaal 4 tijdlijnen door elkaar, 30.000 bc, de middeleeuwen, de 1e en 2e wereldoorlogen en het heden. dit allemaal in 'n boek van van nog geen 300 blz gepropt. duidelijk is de Cooper absoluut geen verteller is. stephen king had van deze aanknopingspunten waarschijnelijk 'n dijk van 'n thriller neergezet. cooper gaat dit niet lukken. volgende keer 'n prijsje van 9.95 op dit boek, het is echt niet meer waard.
0	Voor mij onbegrijpelijk dat het boek een prijs heeft gewonnen. Het begint veelbelovend, maar gaat uit als een nachtkaars. Het thema had zeker potentie, maar wat Megan Abbott uiteindelijk opschrijft is veel te zwak.
0	Ik vond dit boek ook enorm tegenvallen. Het is inderdaad nogal rommelig geschreven. Ik kon er op het laatst echt geen touw meer aan vast kopen.Ik kon het zelfs niet opbrengen om het uit te lezen. Erg jammer, want het thema interesseerde me wel... Syl, je hebt precies verwoord wat ik ook vind van dit boek. Inderdaad erg zonde van het geld!
0	Een boek waarin een goed verhaal zou kunnen zitten maar dat nooit echt op dreef komt. Wanneer je de samenvatting leest op de achterflap ben je direkt geïnteresseerd: een journalist wordt ontslagen op de krant en zint op wraak tegen zijn oversten. Wat volgt is echter een ongeloofwaardig, onrealistisch en oninteressant verhaal met veel te veel personages die stuk voor stuk flauw en onbenullig zijn. Het hoofdpersonage is al jaren een doodsaaie, ouwe op zijn retour-zijnde journalist maar wordt plots een held en superspeurder. Zeer flauw en saai boek!
0	Wat een afschuwelijk boek. Ik ben gewoon kwaad, dat ik het na diverse eerdere pogingen (er moet toch iets aan zijn, er zijn zoveel mensen, niet de minsten, enthousiast over) nu heb uitgelezen. Ik snap gewoon niet wat mensen er aan vinden, en dat bedoel ik letterlijk. Ik word er gewoon kwaad van. Het is niet spannend, het is psychologisch niet interessant, het is veel te dik en last but not least het gaat over een stelletje zielloze pubers met te veel tijd en te weinig moraal.
0	Ik ben geen overtuigde voorstander van die auteur, maar dit boek trekt toch nergens op. ER is geen spanning, er is geen moord of ander misdrijf, het zijn allemaal veronderstellingen. Nee dit heeft me niet bekoord
0	En elke keer probeer ik het weer, een boek van Olivia Goldsmith. En elke keer haal ik het toch weer van mijn speler af. Wat het precies is, weet ik niet. Niet het onderwerp, misschien de woordkeus, of de beschrijvende proza, of.... ik ben er gewoon niet achter. Jammer want ik heb nog zeker 6 boeken van haar in de wacht staan. Afgegaan op de beschrijving op de achterflap en die van bij de bibliotheek....nu moet ik door tikken tot ik honderd woorden heb, iets wat mij zo tegen staat dat dit waarschijnlijk de laatste recensie is die ik hier schrijf.
0	Het idee voor het boek is leuk, maar de uitwerking helemaal niet. Waarom het de lezer moeilijk maken als dit niet nodig is? De schrijfster had op zijn minst de hoofdstukken titels kunnen geven, bijvoorbeeld met de naam van degene die in het hoofdstuk aan de beurt is en het tijdstip. Het verhaal springt nu op en neer tussen personen en tijdstippen en de lezer moet maar uitvinden hoe het in elkaar zit. Verder heeft het verhaal totaal niets realistisch: een journalist in een kast die waarneemt ..... Wel een goede titel: snel vergeten.
0	Na alle lovende recensies was ik razend benieuwd naar dit boek. Het leek erop dat dit een boek zou zijn dat je maar eens in de zoveel tijd tegenkomt. Helaas werd ik zwaar teleurgesteld door de overdaad aan platitudes en superlatieven. Daarmee kan dit boek worden vergeleken met een Amerikaanse soap: na 1 aflevering heb je het wel gezien. Het zou dan ook een stuk beter zijn als het 500 bladzijdes korter was. I just don't buy it.
0	Wie van Baantjes houdt vindt dit leuk makkelijk leesbaar. Te weinig boek voor dit geld....
0	Ergernis troef! Wat een vervelend,saai,oninteressant (non)verhaal. Heb het volgehouden tot bladzijde 150 en dan sito presto de doos in,klaar voor de tweedehands boekhandel. Mogelijk moet ik geld bovenop geven om dit 'werk' kwijt te geraken ;)
0	Het is geen verhaal om 2x te lezen. Te langdradig. Geen boeiend boek.
0	Tom Clancy is het niet voor mij. Dit is het derde boek dat ik van hem lees, maar ik kom er erg moeizaam doorheen en leg het tig keer opzij voor ik het eindelijk een keer uitlees. Of het komt doordat het vooral op mannen is gericht of dat het gewoon niet mijn genre is, weet ik niet. Lee Child heeft ook een overwegend mannelijke doelgroep, maar die boeken lees ik wel graag. Enfin, geen Tom Clancy meer voor mij.
0	Misschien is dit wel wat overdreven. De eerste 90 bladzijden waren Stephen King. Daarna stel je vast dat het boek één grote leugen is. Dit geeft aanleiding tot een bijzonder einde. Deze werkwijze houdt de lezer vast tot het einde daar hij de waarheid eindelijk wil weten. Of dit werk een literaire thriller is nog maar de vraag.
0	Wat een vreselijk saai boek. Het gaat alleen maar over het management en hoe ze de problemen aan gaan pakken in het ziekenhuis met hier en daar wat lijntjes aan de rand over het priveleven. Het kon me totaal niet boeien en de laatste 150 blz. heb ik 'overdwars' gelezen, oftewel met het overslaan van hele stukken, ik wilde toch weten of er aan het eind nog iets spannends of verrassends was, maar helaas ook dat niet. Zonde van mijn tijd.
0	Drift is zeker een boek dat is geschreven met veel liefde en aandacht. Echter pakte het verhaal mij niet bij mijn lurven en had ik erg veel moeite om mijzelf er door heen te worstelen. Verhaal gelezen in opdracht van de Hebban leesclub (zie tab Leesclub voor extra verdieping en diverse discussie onderwerpen)
0	Het begin vond ik geweldig en dacht wauw, dit word een gaaf boek maar daarna kon het verhaal me steeds minder boeien. Er waren toch wel wat ongelofwaardigheden, waaronder: wie schakelt er nu niet de politie in als je een halve nacht door een gek word vastgehouden? Dat was een beetje raar en later toch wel wat toevalligheden op het einde. En dat vond ik best jammer, het deed afbreuk aan het verhaal.
0	De schrijver is vooral druk met zichzelf en die successen moeten dan vooral gedeeld worden. Het gaat voor een groot gedeelte over hem als bejubeld schrijver (dat valt ook nog wel mee denk ik), over zijn Carriere als universitair docent en zijn hardloop en triatlon passie. Ik herken zijn barrières op het hardloopvlak en ook ik ben aan het trainen voor mijn eerste triatlon en dat is grappig om te lezen. Ik mis een clue en een oplossing. Ik ben benieuwd naar wat hij met zijn verhaal wilde bereiken.
0	Toen ik de beschrijving van het verhaal las werd ik nieuwsgierig naar het boek. Helaas lukt het me niet om erin te komen. Het is een aparte invalshoek en zal best mensen aanspreken maar ik heb het niet uit kunnen lezen omdat het mijn aandacht niet wist vast te houden.
0	Geschreven door Jurgen Snoeren, Invocatie is het eerste deel van 'De demon van Felswyck.' Het boek begint naar mijn mening met veel te veel vooraf info. Een uitleg over personages, sferen en de gebeurtenissen waarin je binnenstapt. Dit is iets wat niet nodig zou zijn, wanneer het boek goed uitgewerkt was. De zinnen zijn lang, slepen de lezer mee en zijn zo nu en dan totaal overbodig. De schrijver wil naar mijn idee zijn beeld overbrengen tot op detail, iets wat niet nodig is bij een boek. Het verhaal zou de lezer en de inbeelding moeten aanspreken, niet opdringen.
0	Het is maandagavond, kwart na negen. Ik heb juist de laatste woorden van deze, alleszins voor mij, loodzware roman achter de kiezen. Doodmoe ben ik ervan. Het zal wel aan mij liggen, waarschijnlijk ben ik er nog te jong voor en kan ik de doorgedreven zwartgalligheid en doodsgedachten niet verwerken. Huff koppelt de lezer een week lang aan een leeg geschreven auteur, die zijn dagen en nachten zoek maakt met drank, drugs, doorgezakte vrienden en geslepen vrouwvolk en daarbij soms tot drie keer per bladzijde wordt opgebeld, zelf naar zijn mobieltje grijpt of het apparaatje ergens hoort rinkelen of strategisch voelt trillen in zijn broekzak. Hij zwalpt van bed naar brits, brengt de lezer in de war door zijn veelvoud aan dartele contacten en sleept hem mee door straat en steeg, waarbij hij correct als een gps de straatnamen vermeldt om zonder problemen de weg terug te vinden. Literair zal dit werk van Philip Huff beslist wel aanslaan bij lezers die echt van zware, sombere, terneer drukkende sfeerbeelden houden, maar schrijver dezes is dringend aan revalidatie periode toe.
0	Bij het lezen van dit boek overvalt het idee dat je tegeltjeswijsheden voorgeschoteld krijgt. Zwijmeltaal waar niet doorheen te prikken is.
0	Gelezen omdat ik zoveel lovende recensies las... maar wat een kut boek... erbarmelijk geschreven (AVI3?)... fijn dat het op gerycleerd papier gedrukt is...
0	Het verhaal is mede door het gebruik van zeer veel verschillende namen, karakters en zaken moeilijk te volgen. Echt superspannend is het niet. De momenten dat het heel eventjes spannend lijkt te gaan worden, worden verder niet uitgediept en er wordt niet meer op teruggekomen. Voor mij zeker geen 4 sterren waard. Valt bij mij niet eens onder de catagorie thriller, maar een detective met een middelmatig verhaalverloop.
0	Gangster Anders en zijn vrienden (en een enkele vijand) vertelt het verhaal van drie buitenbeentjes die samen een succesvolle business opzetten. Pastor Johanna en receptionist Per laten Gangster Anders, net vrijgelaten uit de gevangenis, op betaling criminele klusjes uitvoeren voor de Zweedse onderwereld – mensen in elkaar slaan bijvoorbeeld. Wanneer Gangster Anders zich echter bekeert tot het woord van God moeten ze een andere manier vinden om aan inkomsten te komen. Een absurdistisch verhaal, dat in haar uitvoering helaas teleurstelt. Het boek is niet grappig, personages komen niet uit de verf en emoties komen niet over. Jonas Jonasson weet de hoge verwachtingen na zijn goed ontvangen debuut de 100-jarige man die uit het raam klom en verdween niet waar te maken.
0	Ik ben helemaal fan van haar boeken, maar deze viel tegen: er gebeurt weinig... Pas vanaf pagina 400 komt er een beetje actie, maar dat is snel afgelopen en voorspelbaar. Omdat ik er veel meer van verwachtte, viel het boek me tegen helaas
0	"Manda Scotts stijl is krachtig en subtiel, haar personages hebben diepte..." of hoe de achterflap je op het verkeerde been kan zetten. Kellen Stewart is therapeute na een mislukte medische carrière. Waarom ze haar carrière opzij zette kom je niet te weten, maar dat ze zich nog erg graag uitlaat in het jargon staat als een paal boven water. Of wil Manda Scott ons laten genieten van haar ervaring als dierenarts? Bantammers schijnen kippen te zijn en iemand krijgt een messteek in "linker thorax ter hoogte van de zevende intercostale ruimte? Haar vriendin Lee "is niet gek, maar weliswaar anders". Hoe zou het ook anders kunnen, na een verblijf bij maffe Mhaire Culloch. Halverwege het verhaal komen we die oude tante tegen en dan wordt er wat afge-orakeld. En zie: haar voorspellingen komen uit! "Een intelligente thriller", schreef Het Parool. Het is aan mij niet besteed.
0	Het boekje dateert van begin jaren negentig en is het debuut van de schrijfster. Christine Otten geeft ons een inkijk in de beleveniswereld van een broer zijn zuster en ook een vriend. De vader moet in een instelling en zijn vrouw bezoekt hem regelmatig. Pas als de dochter hem onverwachts opzoekt, dit weten we pas op het eind van het verhaal, ontdekt ze iets. Het kabbelt maar wat aan en voortdurend vraagt men zich af: wat zal er nu gebeuren en er gebeurt in feite zeer weinig.
0	Wat een flop. Aanvankelijk komt het verhaal mooi op gang, het is spannend en zeer lezenswaardig. De korte inhoud leest u wel in de andere recensies. Vanaf de tweede helft van het boek gaat het snel bergaf. De wendingen in het verhaal zijn met de haren gesleurd, overdreven en hoe langer hoe ongeloofwaardiger. De schrijfstijl lijdt er zelfs onder. Er wordt 32x in een conversatie de zinsnede, "kapt hem af" gebruikt, om aan te geven dat iemand onderbroken wordt. Ik geloof niet dat het de vertaling is die hier zeurt. Ook het veelvuldig terug herhalen, uitleggen, de lezer bij het handje nemen, alsof je bij een nieuwe episode telkens nog even een korte inhoud moet meekrijgen van de vorige. Het einde is in een soort Bruce Willis stijl zo over de top dat het lachwekkend wordt. De epiloog die dan nog eens in extenso moet beschrijven hoe het schrijverspaar de puzzle toch echt wel in elkaar heeft gekregen is geen hoogtepunt van literair genieten. Spijtig, want het verhaal beloofde aanvankelijk veel meer.
0	Ik had best wel wat verwachtingen van dit boek, maar helaas zijn ze niet waar gemaakt. Ik irriteerde mij aan het verhaal en het einde was veel te abrupt alsof ze geen zin meer had om het mooi af te werken. Ik heb nog wel vragen na zo'n einde.
0	Ik ben tot blz. 90 gekomen maar ga het boek niet uitlezen. Niet leuk, niet hilarisch en al zeker niet 'lachen, gieren, brullen' zoals op de voorkant staat. Tot op heden totaal geen ontwikkeling van verhaal of karakters en ik vind het niet de moeite waard om verder te lezen.
0	In dit genre komen sowieso cliche's langsfietsen, daar is niets mis mee. Maar dit boek zorgde er regelmatig voor dat de rillingen over mijn rug liepen. Van de beste homo-vriend die flamboyant en uitgesproken seksueel is tot aan de scene waarbij twee mensen naar iets kijken, de een zegt hoe mooi het is en de ander daar niet naar kijkt maar naar de persoon terwijl de woorden worden bevestigd. (Als je snapt wat ik bedoel). Daar komen nog een aantal voorspelbare dingen bij die ik toch maar niet zal verklappen. Er zitten ook wat onverwachte momenten in en naarmate het boek vordert, komt er iets meer achtergrond info en diepgang maar heel interessant wordt het niet. Het concept is leuk maar had wat mij betreft beter uitgewerkt kunnen worden. De reden dat ik het boek heb uitgelezen is vanwege de prettige schrijfstijl en omdat ik me wel kon identificeren met de hoofdpersoon. Ik was toch benieuwd naar het einde. De grappige momenten maken het een beetje goed waardoor ik twijfelde tussen 2 en 3. Is het een boek dat ik anderen aanraad? Niet perse . Ik houd het dan maar op wee-en een half.
0	een luchtig tussendoortje, niet spannend maar gewoon een verhaaltje. omdat er een moord is gepleegd wil het niet zeggen dat het een thriller is in mijn ogen.
0	Een bijzonder teleurstellend boek wat aangemeld wordt als thriller van het jaar 2013. Nick en Amy zijn 5 jaar getrouwd wanneer Amy plots verdwijnt. Zij heeft wel volgens traditie een speurtocht uitgezet en Nick probeert uit alle macht zijn vrouw te vinden maar heeft alle schijn tegen zich. Om en om worden de dagen van Nick en Amy beschreven van voor hun trouwdag. Halverwege het boek leek het even spannend te worden maar toen werd gelijk het plot al weggegeven waardoor het wat mij betreft, absoluut niet meer spannend werd. Het hangt van toevalligheden aan elkaar en er wordt te snel met conclusies gestrooid waardoor je als lezer snel je fantasie kwijtraakt. Jammer...
0	De schrijfster van het verhaal voert ons mee naar een bizarre wereld met vreemde schepselen. Zij blijft echter vaag bij het beschrijven van hoe deze maatschappij in elkaar steekt, en wat de verhoudingen zijn tussen de verschillende personages. Als lezer weet je op den duur niet meer wie nu dood, halfdood of levend is. Het eigenlijke misdaadverhaal kon mij dan ook verder niet meer boeien. Het enige pluspuntje is het interessante hoofdpersonage dat perspectieven biedt voor latere verhalen. Zij verdient echter misschien een andere verhaallijn (of andere auteur).
0	Die Pascal Mercier kan wel een potje schrijven: Nachttrein naar Lissabon en Perlmanns zwijgen vond ik geweldig, en 'Handwerk van de vrijheid' (een filosofisch boek dat zijn romans mooi toelicht, maar zelf geen roman, geschreven onder zijn echte naam Peter Bieri) trouwens ook. Al die boeken gaan op meeslepende wijze over 'tegenwoordigheid', authenticiteit, zoeken naar vervulling, het verlangen een echt eigen vorm te geven aan het bestaan. Niet dat de personages slagen om die tegenwoordigheid en vervulling helemaal te vinden, want ze worden te veel door angsten, twijfels en invloeden van de buitenwereld gestuurd, maar hun geworstel is prachtig. De stijl van Mercier niet minder. Dat alles is ook zo in De Pianostemmer. Alleen deugt volgens mij de plot deze keer niet: de passages zijn op zichzelf allemaal weer uitstekend en in verslavende stijl opgeschreven, maar de verhaallijn rammelt aan alle kanten. Ontzettend jammer: Mercier zet een aantal prachtige personages neer, alleen is het verhaal over hun lotgevallen (en vooral de vervlechting van hun lotgevallen) te gezocht, te afhankelijk van idiote toevalligheden. Dus ik zou zeggen: lees Mercier en geniet, maar sla DIT boek over!
0	Latour schrijft, net zoals in Havana outcast goed, maar wederom gaat het boek teniet aan ongebreidelde kritiek op het Cubaans economisch en politiek systeem. Latour schrijft ongenuanceerd vanuit het standpunt van een verbitterde Westerling die bovendien sterk geïndoctrineerd voorkomt. Dit boek moet je dus zeker niet lezen om een goed en correct beeld te krijgen van de hedendaagse Cubaanse maatschappij...
0	Waar alle lovende kritieken op gebaseerd zijn is mij na het lezen van dit boek niet duidelijk geworden. Het verhaal is nooit verrassend en op zo'n manier geschreven dat je plotwendingen en ontknoppingen al van ver ziet aankomen. Het leest allemaal gemakkelijk weg, de herkenbare locaties, omdat het in Nederland speelt zijn leuk, maar het boek benadert nergens het niveau van de in het zelfde genre opererende (buitenlandse) toppers.
0	Aardige geschreven verhaal over een paar onthoofdingen in Twente. Nogal zeer voorspelbaar en heel makkelijk te lezen. Beetje simpel eigenlijk. Achterop staat : 'moord en mysterie in deze da vinci code in Twente' waar daar op slaat is mij echt een raadsel. Het verhaal is in de tegenwoordige en vaak in de 3e persoon geschreven waar ik persoonlijk niet zo van houd
0	Na het lezen van het eerste verhaal begon ik enthousiast aan de overige vier verhalen. Naarmate ik verder las, zakte de kwaliteit helaas in. Telkens te vergezocht en te gekunsteld, naar mijn mening, met als dieptepunt het laatste verhaal van Johan van de Velde waarin mevrouw Christie tenenkrommend 'Agaath' wordt genoemd. Kortom, 1926 begon als een leuk idee. De uitvoering vond ik in de meeste gevallen minder geslaagd.
0	Erg langdraging verhaal terwijl het tijdpad erg kort is.. Niet echt boeiend boek. Karakters kunnen veel beter uitgediept worden.
0	Het boek leest makkelijk weg. Maar steeds heb je het idee dat je dit verhaal al ooit eerder hebt gelezen. Dat maakt het voorspelbaar en totaal niet origineel.
0	iets om tussendoor te lezen ,gelukkig is het een dun boek want anders zou je vlug de draad kwijt raken ,krijgt van mij maar 2 ster
0	Tsja, na Voltreffer dacht ik ik in Lee Child een thrillerschrijver te hebben gevonden van wie de stijl en verhaalopbouw me prima beviel. Persoonlijk is, vind ik, echter een fikse tegenvaller. Hoewel het boek prettig leest, had het verhaal, dat veelbelovend begint, fors korter gekund. Waar je in Voltreffer bij de les moet zijn, kabbelt Persoonlijk maar voort. En de clue is uiteindelijk teleurstellend ongeloofwaardig.
0	de eerste van een serie van acht, mag hopen dat een zeer ongelukkig begin is. geen ritme,geen spanning, geen plot. saai van begin tot einde. kabbelend voorwaarts. wat is er nog over van het schrijvers echtpaar wat ooit verraste.
0	Wel een aardig boek, maar zeker niet bijzonder. Ik vond de schrijfstijl niet zo prettig en daardoor heeft het verhaal op mij weinig indruk gemaakt. Ik wil toch nog een boek van Ariane Meijer lezen, om een goed beeld te kunnen vormen wat ik nou eigenlijk van haar boeken vind. Misschien is Wit Goud beter !
0	Het boek is voor de lezers van nu enorm saai. Het geeft misschien een goed beeld van de jaren na de oorlog, maar voor jonge lezers echt niet om door te komen. Ik ben zelf geen jonge lezer, (36 jaar) maar mij kostte het ook echt moeite om het uit te lezen. Ik denk dat het voor de mensen die toen jong waren, goed te lezen is, gewoon omdat die het taalgebruik herkennen, de gevoelens herkennen. Ooit zei iemand tegen mij: literatuur is pas literatuur als het je ook na het lezen bezig blijft houden. Ik wil dit boek zo snel mogelijk vergeten....Ik zal het mijn toekomstige leerlingen ook niet gaan verplichten.
0	Ben bang dat ik nu iedereen over me heen krijg maar ik vond dit dus niet zo'n geweldig boek. Ik vind het wel een goed verhaal maar veel te langdradig, het had zeker 200 blz. minder kunnen hebben. Heel het middengedeelte was hetzelfde, wel andere hulpen en andere mevrouwen maar het kwam telkens op het zelfde neer. Ik vond het boek van Caroline D. Wall "Gebroken glas" echt véél beter. Het einde vond ik een beetje jammer en inderdaad, er had een andere kaft om het boek gemoeten.
0	Ik kan de gebeurtenissen die er plaats vinden helemaal niet volgen. Er zit niet echt een structuur in. Ik begrijp het niet.
0	Net als Jeroen kon deze thriller me niet volledig overtuigen. De karakters zijn weliswaar mooi geschetst, maar ik vond de uiteindelijke ontknoping net iets te voorspelbaar (de tips IN het boek kwamen voor mij iets te snel om het snappend te houden) en eigenlijk ook te ongeloofwaardig. Een redelijk verhaal dus.
0	Niet doorheen te komen voorspelbare roman. Roman? Een vrouwenopstel dat een slecht boeketreeksromannetje nog niet eens overtreft.
0	Terwijl ik genoten heb van de drie romans met Nelleke de Winter in de hoofdrol heb ik 'In vreemde handen' op gegeven moment 'diagonaal' gelezen. Ik ben er niet in gestopt omdat ik uiteraard wilde weten hoe het eindigt. Het verhaal kwam zeer traag op gang en boeide niet echt. Ik heb wel genoten van de beschrijving van het mooie Toscane, één van onze favoriete plekken in Italie. Van mij mag Corine Hartman haar 'de Winter-reeks' voort gaan zetten.
0	Het boek heb ik diagonaal gelezen. Het bevat 120 pagina's met veel tussenruimte en alinea's. Daarmee zou het op 80 pagina's. ook gedrukt kunnen worden. Het zijn twee verschillende verhalen die zich op kerstavond afspelen tussen twee geburen. Een weduwe en een getrouwd koppel die wachtten op de ouders van de vrouw. Tussen de teksten zijn er voor mij irritante scheef gedrukte zinnen van songteksten te lezen die mijn inziens weinig extra waarde aan het verhaal geven. Op het eind kruisen beide levens elkaar op een spijtige manier. Het einde is wel verrassend. Er zijn mooiere teksten verschenen van de schrijver.
0	Na meerdere boeken van Oliver Sacks gelezen te hebben, verwachte ik veel van deze biografie. En ja, er staan leuke, grappige anekdotes in. Maar ook is het boek warrig in tijd.Vooral de tweede helft van het boek loopt een beetje door elkaar en dat komt de leesbaarheid niet ten goede.
0	Na vele lofuitingen over dit boek er toch maar eens voor gaan zitten. En dan is het toch wel jammer dat door mijn hoge verwachtingen het boek tegen viel. Ok , het is spannend maar niet zo dat ik dooooooor wilde lezen. Kreeg af en toe het idee dat er geprobeerd werd om bv KarinSlaughter na te doen. Nou dat is in mijn ogen niet gelukt . Al met al een aardig boek maar geen hoogstandje voor wat mij betreft
0	Alle boeken las ik in mijn jeugd. Nu een re read van alle. Deze vond ik wat minder. Gaat mooi in de lijn van de familie door maar was ietwat aan de saaie kant.
0	Een echt feelgood-boek. Maar je kon al op je klompen aanvoelen hoe het verhaal zou gaan en dat vind ik toch een beetje jammer. Onderhoudend maar een verhaal wat je snel weer kwijt bent.
0	Ik vond er niets aan. Het einde was dan wel leuk, maar inhoudelijk viel het me tegen.
0	'De een zijn dood' is op geen enkele manier stilistisch of thematisch vernieuwend, maar het is nog altijd prettig vertoeven in de geschetste bitterzoete mistroostigheid. Ergens zal ik altijd een zwak houden voor het kale taalgebruik waarmee Bernlef eenzame mannen laat mijmeren over de eigen vergankelijkheid en de mysteriën van het menselijke geheugen.Toch wringt het hier dat de psychologische nawerking van seksueel misbruik versimpeld wordt tot een onwaarschijnlijk misdaadplotje rond identiteitsfraude en vergelding. Onverwachte perspectiefwisselingen kunnen niet verhullen dat de centrale verhaallijn middelmatig is uitgewerkt.
0	Als je - net als ik - fan bent van het meest recente werk van McDermid dan kom je na het lezen van Kunstgreep van een koude kermis thuis. Deze Kate Brannigan 'thriller' is van een beduidend minder niveau, maar leest even prettig en snel als het latere werk. Een simpel, vermakelijk en hier en daar komisch verhaal met de vrouwelijke detective Brannigan in de hoofdrol. Geef mij maar Tony Hill!
0	Dit nobelprijswinnend boek heb ik gelezen voor mijn leesclub, maar ik vond het eerlijk gezegd vooral heel saai en ik kon er niet veel mee. Een echt testosteronboek, in de slechtste zin van het woord. Het was voor mij een worsteling erdoorheen te komen.
0	Je hebt boeken die je in één ruk uitleest en boeken waarmee dat niet lukt. De 100 jarige man die uit het raam klom en verdween is voor mijn zo'n boek. Ik had hoge verwachtingen van het boek en al na een aantal hoofdstukken viel het tegen. Ik dacht door verder te lezen meer geboeid te raken maar helaas. De verhaallijn over het verleden vond ik te langdradig. Daarnaast ontbreekt het aan humor, of bevat humor welke niet goed bij mij past. Wat ik wel mooi vond is dat het heden en verleden aan het einde van het boek bij elkaar komt.
0	Na het lezen van de 'misdaadroman' Dode Lijken, vroeg ik mij af hoe het in godsnaam mogelijk is dat deze man bij ons in België letterlijk tienduizenden boeken verkoopt... Volgens mij is er namelijk maar één persoon die werkelijk begrijpt waar dit boek over gaat, en dat is Lauryssens zelf. Deze 'thriller' is volgepropt met afgrijselijke, bordkartonnen personages, en de plot (laten we alsjeblief eerlijk zijn!) bestaat gewoonweg niet!! Toch is er een eenvoudige verklaring voor het grote succes van Lauryssens in België, die de Nederlandse lezers waarschijnlijk niet meteen zullen opmerken: de Antwerpenaar staat namelijk bekend als extreem chauvenistisch en bijgevolg is het niet verwonderlijk dat ze smullen van deze pulp, die weliswaar als prima reisgids voor Antwerpen zou kunnen dienen, maar dat is dan ook alles! Het is echt droevig dat andere schrijvers zoals bijvoorbeeld Patrick de Bruyn en Deflo, hierdoor waarschijnlijk lezers verliezen, omdat deze hun tijd verdoen met verhalen die de naam roman in de verste verte niet waardig zijn! Op zulke momenten beseft een Belgische misdaadlezer dat we nog een lange weg te gaan hebben, eer we kunnen meespelen op internationaal niveau! Een echte schande!
0	Het verhaal begint veelbelovend maar hangt dan van ongelooflijke gebeurtenissen aan elkaar. Er vallen veel slachtoffers terwijl de hoofdrolspelers telkens het vege lijf weten te redden. De tegenstanders gaan medoogenloos te werk bijvoorbeeld door een flatgebouw op te blazen waarbij een getuige maar ook tientallen onschuldige slachtoffers vallen. Zodra Osborn of zijn medestanders in het vizier zijn wordt de trekker niet direct overgehaald. Verder zou ik met een zware beenwond niet zo hard kunnen rennen als onze hoofdrolspeler. Kortom erg ongeloofwaardig allemaal en langdradig verhaal op den duur.
0	Wat een vreemd boek! Het begin was nog wel realistisch, maar naarmate het verhaal vorderde werd het steeds vreemder en kon ik het amper meer volgen. Ik was van plan om met lezen te stoppen, maar ach, het boek had maar 98 bladzijden, dus ik heb me er doorheen geworsteld.
0	Na een 70-tal blz dr moed opgegeven.
0	Dit boek heb ik halverwege weggelegd en nooit meer opengeslagen. Het wist me simpelweg niet meer te boeien. In het begin is het nog vrij onderhoudend, maar daarna worden de gesprekken met haar overleden broertje saai en vervelend en de acties van Julia onrealistisch. Een tegenvaller, vooral vergeleken bij haar eerste boek.
0	Na ruim over de helft van het boek gekomen te zijn kwam ik erachter dat het verhaal me totaal niet meer interesseerde. De hoofdpersoon begon me meer en meer te irriteren. Ik ben daarom gestopt met het boek...
0	Een goede thriller houdt je uit de slaap. Maar dit product doet het tegenovergestelde. Met veel pijn en moeite heb ik me naar het einde gesleept, alleen omdat ik dit boek had aangeschaft op basis van een erg positieve recensie in de VN thrillergids. Die volg ik bijna altijd blindelings, maar helaas zit er dus ook wel eens een miskleun tussen. Pretentieus flutverhaaltje, kort samengevat. Literair stelt het ook niets voor, behalve wat quasi erotische scènetjes.
0	Het verhaal is goed, maar waarom zulk grof taalgebruik en al die vloeken?
0	Not my cup of tea. Ik kreeg het boek niet uit, zo slecht vond ik het. Geen wat als gevoel, met die hoop begon ik aan het boek, maar goedkope suspense die werkelijk nergens spannend wordt of je aan het denken zet. Ook de logica was nogal eens ver te zoeken. Na ettelijke keren: 'Hè, wat?' om weer terug bladeren, heb ik het opzij gelegd.
0	Ik hield absoluut niet van de rommelige en 'overdone' schrijfstijl - met name in de eerste helft - en de onnodige dikte van het boek. Sommige sfeerbeschrijvingen en de stukken die vanuit het perspectief van de kinderen is geschreven, vond ik wel mooi, maar voor mij redde dat het verhaal niet. Ook de niet echt vernieuwende, politiek geëngageerde thematiek sprak me niet aan. Het is me eerlijk gezegd een raadsel waarom het de Booker Prize heeft gewonnen (zal wel door de politieke lading komen).
0	Diep, de nieuwste van Hayder, is een redelijk boek geworden, maar meer ook niet. Er lijkt wat sleet op de formule te zitten, en de beslommeringen van Caffery en Flea kwamen in eerdere boeken al indringender aan bod. Ook is weer de "Wandelaar" van de partij, maar veel voegt dit niet toe aan het verhaal, in tegendeel, de geloofwaardigheid wordt er wat door aangetast. Ook is de plot nauwelijks origineel, en al redelijk snel in het verhaal had ik mijn verdachte en (helaas?) werd mijn vermoeden bewaarheid. Het verhaal is routineus opgebouwd en kent nauwelijks echt spannende momenten. Mijn grootste kritiek is echter de ontknoping: geweldig flauw en ongeloofwaardig. Hopelijk vindt Hayder opnieuw inspiratie om wat steviger uit de hoek te komen!
0	Het boek De hoogvlieger van Roughan is het debuut van de schrijver, maar geeft mij het gevoel dat deze schrijver zijn zoveelste werk heeft afgeleverd. absoluut een goed opgebouwd verhaal wat gemakkelijk gelezen wordt, maar het lijkt op routine geschreven. Voor mij dus een teleurstelling zeker gezien de recensie's die bv Crimezone geeft over z,n werk. Ik vergelijk dit boek met een maaltijd zonder zout en peper. de basis is goed maar zonder kraak nog smaak. Ben benieuwd of  de opvolger 'de valse belofte' aan mijn verwachtingen kan voldoen gezien ook hier weer uitstekende recensie's.
0	Ik heb aleen aantal boeken van René Appel gelezen maar vond dit één van zijn slechtste boeken. Af en toe zelfs heel saai en heb ik stukken overgeslagen. Ook kan ik me niet voorstellen dat een moord op die manier opgelost kan worden. Geen aanrader dus.
0	Dit jaar wordt het boek ' Fout' klassikaal gebruikt. Daarom zelf het boek nogmaals gelezen nadat ik dat al had gedaan toen deze novelle op de markt kwam. Het is inderdaad een leesvluggertje. In een uur tijd heb je de bijna 80 pagina's verslonden. Als opmaat naar de andere - en betere - boeken van Mel Wallis de Vries is het geslaagd te noemen. Als apart verhaal blijft het vluchtig. Vind de uiteindelijke dader als een soort deus ex machina in het verhaal getrokken. Ook het einde had een zorgvuldigere uitwerking , middels bijv. een epiloog, verdiend. Voor de snelle hap prima, maar ik hoop dat de leeslat bij de jongeren toch iets hoger ligt . Mel Wallis heeft genoeg boeken geschreven die interessant zijn voor een ruime doelgroep.
0	Maar helaas ... Nog nooit wat van Simone van der Vlugt gelezen. Gehoord dat zij erg goed moet zijn in haar schrijven dacht ik om haar nieuwste boek te gaan lezen. Haar schrijfstijl komt mij simplistisch over en vindt het allemaal vrij voorspelbaar. De hoofdpersoon vind ik naïef en net als de rest van de karakters word ze niet uitgediept. Beetje oppervlakkig verhaal.
0	Keek erg naar dit boek uit,was veelbelovend maar helaas ik ben er mee gestopt,te saai en verwarrend,niet echt mijn genre.
0	Het duurt lang voordat het boek op gang komt. Halverwege heb ik zelfs getwijfeld of ik zou stoppen. Gelukkig niet gedaan, want het einde was toch wel de moeite waard.
0	Alle boeken van deze schrijver over afdeling Q heb ik met veel plezier gelezen. Dit boek valt helaas uit de toon. Sommige stukken zijn langdradig en de spanning is af en toe volledig weg. In tegenstelling tot de voorgaande delen, moest ik mijzelf dwingen door te lezen. Jammer
0	Onbegrijpelijk dat er zoveel te doen is om dit boek! Ik wilde mijn eigen mening vromen en heb daarom het boek ook uitgelezen. Maar het heeft mij niet kunnen boeien. De humor van Ana vond ik wel leuk, maar daar was het niet erg om te doen in dit boek...
0	Een typische Patterson. Korte zinnen, korte hoofdstukken en een snelle opvolging van gebeurtenissen. Leest zoals altijd lekker weg, met leuke hoofdpersonen, een stukje romantiek, jaloezie, moord en diefstal. Het idee voor dit boek is op zich prima, jammer dat het niet beter uitgewerkt wordt. Aan het einde van het boek hangen nog wat losse eindjes, zodat je het boek met een onbevredigd gevoel uitleest.
0	Dean Koontz is als geen ander in staat om je van bij de eerste bladzijde bij de keel te grijpen en je tot aan het einde toe niet meer los te laten. Dat miste ik in dit boek wel een beetje. Vooral de lange, vervelende en weinig tot het verhaal bijdragende discussies die de familie aan een met eten overladen tafel voert (met oma Rowena in een glansrol) vond ik storend en de drive uit het verhaal halen. De humor vond ik hier meestal ook misplaatst. De hoofdpersonages voeren zeer amuzante en met grapjes doorspekte conversaties met mensen die hen naar het leven staan, of als ze in uiterst benarde situaties terechtkomen. Beetje misplaatst vond ik. Het verhaal dat gaat over vetes in een circus, oude familiegeheimen en een klein vlaagje bovennatuurlijke helderziendheid is origineel en goed verteld, maar mist elke vorm van geloofwaardigheid en realisme, en dan heb ik het niet over de 5 voorspellingen die opa Tock op zijn sterfbed doet. Eerder de totale absurditeit van het Circus, zijn clowns en trapezewerkers en hun motieven om mensen de duivel aan te doen.
0	Parabel over een eiland waar een vreemde patriarchale orde heerst waarbij iedereen aan eerwraak doet. Elke familie moet een gezant sturen - man of vrouw - die de eer van de familie verdedigt door uit moorden te gaan. Deze vreemde constructie is gekoppeld aan een verwrongen idee van mannelijkheid als iets dat bijna tot een religie gemaakt wordt. Farhi schetst deze fantasiewereld met zoveel detail dat het geloofwaardig over komt. De roman heeft een archaïsche toon met oubollige metaforen en opgeklopt melodrama. Ergens heeft dat wel zo zijn charme en het draagt zeker bij aan de aparte sfeer van het boek. Toch ging het mij na verloop van tijd ook tegenstaan. Een groter punt van kritiek zijn de matig uitgewerkte karakters. Zij zijn onvoldoende psychologisch gemotiveerd om sommige radicale wendingen te rechtvaardigen. De hand van de schrijver en zijn bedoelingen komen te vaak aan de oppervlakte, terwijl de personages voor zichzelf zouden moeten spreken
0	Voor mij een teleurstellende Connelly. Aantal onwaarschijnlijkheden. Wat te denken van een 17 jaar oude handafdruk (daarvoor dus ook al niet gestofzuigd). Volgende keer beter Michael !!
0	Het is een lastig boek als je met je hoofd niet echt met lezen bezig bent. Het is geen slecht boek, want toen ik eenmaal weer meer met lezen bezig was heb ik het laatste gedeelte van het boek ook zo uitgelezen. Je moet je hoofd er dus wel echt bijhouden bij dit boek, want het gaat over biots, twitchers, nano niveau etc. Best veel info om in 1 keer tot je door te laten dringen, vooral als je niks van dit wereldje kent. Voor mij geen vervolg in ieder geval, ik hou het wel bij de Gone serie.
0	Met moeite uitgelezen. Ik vond het niet spannend en soms zelfs saai en vervelend traag. Ik had er veel over gehoord op Facebook en daarom wilde ik hem lezen, maar ben toch wel wat teleurgesteld. of ik het volgende boek van deze schrijfster ga lezen is nog maar de vraag. Misschien als er een boel overtollige word geschrapt en er wat meer vaart in is gebracht.
0	Ik vond dit boek erg tegenvallen. Dacht dat er wat spannends zou gebeuren ofzo maar dat kwam maar niet.
0	Een aardige thriller, maar meer ook niet. Het boek is onderhoudend en wel aardig geschreven. De spanning laat echter te wensen over, het venijn zit hem dan ook vooral in het staartje. De personages zijn wel aardig uitgewerkt, je kan je dan ook wel inleven in Anna de hoofdpersonage uit het verhaal. Kortom, een aardig tussendoortje, maar zeker geen hoogvlieger.
0	Soms laat ik mij verleiden door een boek van Nederlandse bodem in mijn favoriete genre. Hoewel, ik neig te zeggen dat ik de psychologische thriller verkies boven de literaire. Wetende dat dit Hollands leesvoer bijna altijd niet in vergelijking staat met de overzeese collegas, toch loop ik zo nu en dan tegen een boek aan dat mij wel wat lijkt. Puur afgaande op de flaptekst. Zo ook met Dwaalspoor. Lang in de schappen laten liggen en eigenlijk, achteraf, had hij daar van mij ook mogen blijven. Lof verdient iemand die, zo lijkt het, met gemak meerdere boeken per jaar weet te schrijven en vooral als ze een beetje op niveau blijven. Dit boek zal precies in het rijtje passen van haar andere boeken, al steekt Loes debuut er met kop en schouders boven uit. Toch zeg ik dan: verbeter jezelf en blijf niet hangen in het gemakkelijke en veilige van het bekende. Dwaalspoor is een klassieke whodunit, maar erg standaard uit de kast getrokken. Herkenbaar door het Nederlandse landschap en gegoochel met verdachte personages. Waarom mis ik dan zo de diepgang in zowel het verhaal als in de karakters? Dát maakt een boek zo aantrekkelijk om te lezen. De nadruk wordt gelegd op de dader, zodat de schrijfster hoopt dat we als lezer meepuzzelen. Maar de aandacht verslapt dermate snel dat het eigenlijk niet uitmaakt wie daarvoor verantwoordelijk is. De oppervlakkigheid waar de karakters in blijven steken is irritant en de slordigheden die je tegenkomt geven je het gevoel dat er haastig is geschreven. Jammer. Want als je jezelf, als ervaren schrijfster, wat langer de tijd geeft een boek te schrijven, komt er hoogstwaarschijnlijk een boek op tafel waar iedereen vol lof over is.
0	Inferno blijkt uiteindelijk vooral een Brown maniertje geworden. Jammer en ook teleurstellend. Met het Bernini verhaal leverde Dan Brown m.i. zijn beste boek af. De Da Vinci Code was een hit. Maar vooral verrassend voor degenen die het toen al wat uitgekauwde Magdalena verhaaltje niet kenden. En nu Inferno... het biedt gewoon niet genoeg. De stijl zit ergens tussen houterig en irritant. Degenen die in Florence en Istanboel waren herkennen de steden en bezienswaardigheden. Maar worden de steden echt "spannend" gebruikt? Amper, want het blijft reisgids niveau. En dan een eindspel dat op z'n best twijfelachtig is. Echt lezersgenot is er wat mij betreft bij de nieuwe Brown amper bij. Is het een verschrikkelijk slecht boek? Nee hoor, je leest het wel uit. Maar van iemand die zo veel belangstelling krijgt verwacht en wil je meer. Noblesse oblige... maar nee. Daarmee is ongeveer alles gezegd. Ik vraag me af of we nog iets kunnen verwachten van Brown dat zijn faam echt waar maakt. En eerlijk gezegd... ik ben er bang voor dat het vergeefs wachten wordt.
0	Op zich een spannend boek, redelijk geschreven. De ontsnappingen zijn wel erg toevallig maar goed alles is mogelijk. De schrijver is natuurlijk wel schatplichtig aan: Baigent; Leigh & Lincoln. Deze schreven reeds het zelfde, beter onderbouwd, in 1982 het boek: Het heilige bloed en de Heilige graal. Dan Brown verwijst in zijn boek achteloos in een zin naar dit boek, een dankwoord was meer op zijn plaats geweest. Kortom een spannend boek maar het hangt van pikwerk aan elkaar vast. Het is dan ook niet vreemd dat er reeds plagiaat processen lopen.
0	Michael Byrnes is met De Genesis Erfenis jammerlijk ontspoord. Waar Het Volmaakte Relikwie nog te pruimen was, gaat De Genesis Erfenis ten onder aan verhaallijnen en geweld. De oerversie van Genesis uit Mesopotamië is nog wel een aardig motief. Het had wellicht verbonden kunnen worden met de oorlog in Irak, maar ook nog met de godsdienswaanzin in de VS is te veel van het goede. En een hoofdpersoon die huichelachtig op de ene pagina de oorlog en de slachtoffers verfoeit en vervolgens op alles schiet wat beweegt en geniet van het lijden van zijn tegenstanders is ook geen lust voor de lezer. Byrnes wil teveel. Actie, geschiedenis en mystiek en ook nog een politiek probleem gaan in de shaker. Het komt er niet als een lekkere cocktail uit. Het is een gekneusde massa geworden. Jammer want hij kan beter.
0	Eerst De Da Vinci code gelezen. Een razend spannend boek dat je meezuigt naar de laatste pagina, of je het wil of niet. Tijdens die spannende tocht word je overweldigd door een unieke mengeling van fictie en realiteit. De vele raadsels kruiden het geheel. Daarna Het Bernini mysterie. Komt aardig in de buurt van DVC, had voor mij iets weg van de film Seven die ik ook zeer kon appreciëren. En dan... Juvenalis. Moest dus ook wel goed zijn. Nou moe! De wendingen in het verhaal en de beweegredenen van de hoofdpersonages hangen met haken en ogen aan elkaar; zelfs voor een beginnend schrijver absoluut ondermaats. Dan jongen, ik ben blij dat je je nadien hebt kunnen herpakken.
0	Al langere tijd erger ik me aan het feit dat tegenwoordig iedere thriller onmiddelijk literair wordt genoemd. Dit gevoel bereikt het toppunt bij het lezen van de laatste literaire thriller van Simone van der Vlugt. De naam thriller is hier helaas nauwelijks van toepassing, laat staan de toevoeging literair. Het boek is van een bedroevenswaardige kinderachtigheid, een mislukte kruising tussen Dan Brown en de Raiders of the Lost Ark. Waar De reünie beslist nog spanning opriep en tamelijk onverwachte plotwendingen had, zijn bij dit boek de hele plot en het einde zeer en zeer voorspelbaar. De slechteriken zijn erg slecht, ingetrapte deuren worden regelmatig opnieuw ingetrapt, de romantiek is mierzoet, ongeloofwaardig en vol clichés en de erotiek, voor zover daarvan sprake is, tenenkrommend. Het psychologische thema is een kopie van het prachtige boek De tweede dochter van Jodi Picoult. Er is beslist geen Nederlandse Nicci French geboren, zoals ik in een aantal recensies heb gelezen. Laat Van der Vlugt zich houden bij het schrijven van kinderboeken; daar is ze wel goed in!
0	Kan mijn aandacht niet bij dit boek houden. Duurt te lang voordat het mij pakte. Nog niet uitgelezen. Kan mij er niet toe brengen.
0	Met een redelijke verwachting aan dit boek begonnen, maar al vlug gemerkt, dat dit niet mijn genre is. Ik heb het boek wel uitgelezen, want uiteindelijk is het wel heel goed geschreven. Voor de lezers van dit genre, kan ik mij goed voorstellen dat ze dan ook volledig worden meegesleurd in het boek.. Ik wou weten hoe het Mia uiteindelijke vergaat. Gabe Hamilton houdt er een nogal eigenaardige manier op na wat betreft het aangaan van relaties. Sinds jaar en dag is hij gefascineerd door Mia, de zus van zijn beste vriend Jace. Wanneer zij de volwassen leeftijd van 24 jaar heeft bereikt, kan hij haar niet meer weerstaan, desondanks hij weet dat dit zijn vriendschap met Jace kan kosten. De manier waarop alles gebeurt, de machtspositie die Gabe hier neemt en het verregaande erotische gegeven, is niet echt leesvoer voor mij. Ik ga dan ook de volgende delen van deze trilogie niet meer lezen.
0	Ik heb echt oprecht nog nooit zo'n hekel aan een boek gehad, normaal kan ik mezelf wel door een boek heen slepen maar ik wil echt dit boek weggooien, dit boek heeft echt mijn humeur verpest, het is een enorm vaag boek, een mislukte castratie was echt de kers op de taart, toen was ik er echt meer dan klaar mee, ik snap al helemaal niet hoe iemand hier op zou komen, bravo, het verdient niet eens een ster, echt -8 ofzo, fijne avond
0	Vol verwachting begon ik aan het Rosie-effect. Het Rosie-project had mij zeer vermaakt, wat een origineel, humoristisch en toch ontroerend boek! Maar zoals dat vaker het geval is met een tweede deel.... ik vond het een stuk minder dan het eerste deel. Het werd allemaal wat voorspelbaar en bepaalde zaken begonnen mij persoonlijk zelfs een beetje te irriteren, zoals: het telkens noemen van lengte/BMI en het gebruik van het woordje 'correct'. Achteraf gezien was, wat mij betreft, het Rosie-project een mooi afgerond boek, wat geen vervolg nodig had gehad.
0	Ongeloofwaardig verhaal. Een jonge politieagent (!) die in Turkije wat krijgt met een meisje van 17 en haar (minderjarig!) zwanger maakt. Emel was uitgehuwelijkt, dus het geeft problemen voor haar Turkse vader die vervolgens zijn dochter verstoot maar niet eens overweegt om aangifte te doen tegen de ongelovige politieagent. Zelf gaan vader en echtgenote terug naar Nederland. Emel blijft dakloos achter en in een verlaten rotskerkje ziet ze dan te overleven. Uiteindelijk gaat Peter vanuit Nederland terug om haar te zoeken. Steelt nog ergens een paspoort om haar een andere identiteit te geven en haar het land uit te loodsen. Los van dit en nog veel meer ongeloofwaardigheden, ook een langdradig verhaal.
0	Dit boek is een zware teleurstelling na de eerder geschreven, goede boeken van Saskia Noort. Het doet denken aan boeken uit de jaren zestig van de vorige eeuw met een dun would-be verhaal over drugs-feestjes. De eerste 100 pagina's gebeurt er vrijwel niets: de hoofdpersoon verlaat haar man en gaat met haar vriendin op vakantie naar Ibiza. In de overige 167 pagina's is zij op zoek naar haar vriendin die zij de eerste avond van haar verblijf op Ibiza tijdens een feestje is kwijt geraakt. Het einde is voorspelbaar. Blijkbaar was de inspiratie bij Saskia Noort - hopelijk tijdelijk - op. Kortom de 20 euro kan beter besteed worden aan een goed boek.
0	Grappig om te zien hoe wisselend de recensies voor dit boek zijn. Persoonlijk vond ik het, vooral na het eerste boek van Watson (dat vond ik erg goed) nogal een tegenvaller. Het verhaal was langdradig en vergezocht, de hoofdpersoon naïef en onsympathiek. Ik bleef hoop houden op een verrassende afloop, dus toch maar doorgelezen. Het einde bleek wel een climax... maar dan qua teleurstellendheid.... Jammer.
0	Ik had “Ibiza” en “Ibiza de erfenis” gelezen en vond ze alle 2 goed. Dus had een hoge verwachting van dit boek. Maar ik vond hem erg tegenvallen. Jammer.
0	Saai boek zonder nieuwe ontwikkelingen. Na 3 boeken en een film ben ik het helemaal beu. Dit boek is bijna identiek aan deel 1.
0	Hoe leuk ik Garnet's Story als een aanvulling vond, hoe ik meer vragen krijg van The House of the Stone. Ik had me er echt op verheugd, had verwacht dat ik Ravens verhaal zou lezen. En hoewel dat ook zo was, eindigt het vrij abrupt en zit ik eigenlijk met meer vragen dan dat ik had voordat ik begon met lezen... Nee, wat mij betreft had deze achterwege mogen blijven.
0	Buitengewoon slecht, vanaf blz 1 is het moeilijk om de aandacht erbij te houden. Te onwerkelijk en je kan je niet inleven in het hoofdpersoon. Dit soort boeken zijn een grote teleurstelling. Wat Preston & Child wel lukt, lukt deze man zeker niet. Na 5 hoofdstukken heb ik de moed opgegeven.
0	Ik heb betere boeken gelezen van Jeffery Deaver. Dit boek is erg langdradig en schiet niet op. Op het eind gaat het snel. Schrijver legt alles uit en rafelt op het laatst het draadje tussen moeder en dochter af. Normaal gesproken kun je bij Jeffery Deaver geen hoofdstuk overslaan om de verhaallijn vast te houden, maar bij dit boek kan dit met speels gemak zonder iets te missen. Overslaan en niet meer aan denken!
0	Maar dan niet goed. Het is ongeloofelijk dat mensen schrijfseltjes zoals Het Bernini Mysterie goed kunnen vinden. Het verhaal is spannend maar spoedt zich van de ene ongeloofwaardigheid naar de andere. Daarom is het fictie hoor ik U zeggen. Tja maar voor mij komt het in dit boek nog meer storend over dan in het ook al flauwe De Da Vinci code. De personages zijn zodanig slecht uitgewerkt dat ze meermaals onbegrijpelijke daden stellen. De ontknoping, die het moet gezegd, zeer onvoorspelbaar is, is van een zodanig nonsensikaal belachelijkheidsgehalte dat ik het boek even opzij moest leggen om te beslissen of ik de enkele bladzijden die nog overblijven zou verder lezen of niet. Had ik maar de andere beslissing genomen. De laatste bladzijden bevestigen alle zwaks dat de rest van het boek reeds veel te lang en veel te breed etableerde. Kortom een zeer zwak boek ! Een ontgoocheling ? Neen is was reeds gewaarschuwd door De Da Vinci code. Ik ben slechts enkele dagen vakantie kwijt aan de zinloosheid van het lezen van dergelijke boeken.
0	Pfffffft..... Voor mij gaat dit boek meer over vriendschap, liefde (en wat je daarvoor moet opofferen) en het leven op een Amerikaanse universiteit. Men gebruikt het onderzoek naar de 'Hypnerotomachia Poliphili' als aanleiding voor het vertellen van het verhaal. Maar eigenlijk komt het echte 'Venetiaans Geheim' nauwelijks aan bod in het boek. Enkel als verhaallijn is het belangrijk. Dit boek is GEEN thriller. Men heeft geprobeerd een historische roman te schrijven maar achteraan in het boek bij 'Opmerkingen van de auteurs' geven ze zelf toe dat ze verscheidenen historische figuren uit verschillende eeuwen samen laten leven in hetzelfde tijdperk om het verhaal meer geloofwaardig te maken ??? Wat is hier nu geschiedkundig aan...
0	Ik vond het een ware worsteling het boek door te lezen. De seksscenes vond ik verschrikkelijk. Het boek heeft me zwaar teleurgesteld, en stemde me nooit vrolijk. Ik vraag me nu af wat ik al die dagen heb zitten lezen, waar ik me zo op heb verbeten. Dit was op geen manier wat ik versta onder plezierig lezen. Voor het idee wil ik wel 2* geven, maar eigenlijk zou ik het geen enkele ster moeten geven, zoals ik het heb beleeft. Zoals ik al zei, het was een ware worsteling, maar nu is het voorbij. Eindelijk.
0	Nee,dit was absoluut geen veelbelovend debuut,integendeel. Saai,weinig boeiend,eentonig... De schrijfstijl is wel best oké. De nieuwsgierigheid over hoe het uiteindelijk allemaal gaat eindigen zorgt ervoor dat je het boek niet onuitgelezen voor gezien houdt. Maar ook de plot is weinig opzienbarend en brengt het eindoordeel niet naar een hoger(minder laag)niveau. Nu ja,niveau...
0	Geen fijn boek. Korte zinnen, personen en gebeurtenissen slecht uitgewerkt. Springt hinderlijk van verleden naar heden, de plot komt onverwacht en ongeloofwaardig over.
0	Na 3/4 heb ik het dan toch opgegeven. Dit boek zegt mij heel weinig. De relatie tussen de hoofdpersonages intrigeert mij maar de vele uitweidingen over Jezus, fragmenten uit de kerkdienst en bijbelpassages verveelden mij mateloos. De symboliek van Pasen beschrijft Gerritsen voor mij iets té uitvoerig. Fijn voor Gerritsen dat ze zelf troost lijkt te vinden in het katholiek geloof maar ik heb weinig boodschap aan dit verhaal.
0	Pfoe wat een stomvervelend boek zeg en dat gebeurt me toch eigenlijk niet vaak. Ik kreeg dit boek als doorgeefboek en vol enthousiasme ging ik erin beginnen, maar het is echt niet mijn ding dit boek. De schrijfstijl sprak me niet aan, de manier waarop het verhaal verteld wordt vanuit de hoofdpersoon al helemaal niet. Ik kan ook geen sympathie voor de hoofdpersoon opbrengen, het boek is veel te langdradig, en ik kan er nu eenmaal niet goed tegen als er teveel op onbelangrijke details word ingegaan, en daar staat dit boek vol van. Verder vond ik het verhaal vreselijk ongeloofwaardig....ik ben dan ook gestopt op blz. 155, ik kon me er niet meer toe brengen om verder te lezen. Jammer dat mijn eerste doorgeefboek zo tegenvalt, hopelijk ontvang ik nog eens een GOED doorgeefboek...
0	Ik kom er niet doorheen
0	Een mislukte vorm van story-telling. Mooie positieve ideeen en bekende technieken zijn compact samen gebracht maar zo matig in een verhaal ondergebracht. Brrrr.
0	Gelukkig heb ik het boek geleend bij de bieb, want als ik het gekocht had was ik naar de winkel gegaan om mijn geld terug te halen. Het verhaal is flinterdun. Tot vervelens toe duiken Pieter en Hannelore het bed in of maken daar aanstalten toe en alle gebeurtenissen zijn tenen krommend cliche. Alles is ontzettend voorspelbaar en soms zelfs op het belachelijke af. Ik moet eerlijk zeggen dat ik wel eens een goed boek van Aspe heb gelezen maar met dit boek slaat hij wat mij betreft de plank behoorlijk mis. Een klein voorbeeld: op blz.74 wachtten ze op Wouters die met de trein uit Parijs moet komen. Hij schijnt te laat te zijn en zo opeens wordt er vervolgd met een andere passage en verderop is ook niet duidelijk of Wouters nu wel of niet in de trein zat..?? Ik heb het boek uit gelezen maar tjonge,tjonge...wat een ellende.
0	Lastig te volgen verhaal. Het is als je luistert niet echt duidelijk in welke tijd je zit. Daarbij komt ook nog dat dit niet echt mijn boek is. Het komt te dichtbij en daar heb ik absoluut geen zin in.
0	Dit boek heb ik tot drie kwart uitgelezen en hield het daarna voor gezien.
0	Ik ben niet zo ondersteboven van dit boek…integendeel! Ik snap dat de kwestie euthanasie heel gevoelig ligt, maar de benadering in dit boek stuitte mij tegen de borst. Als Scott de beslissing neemt om het leven van zijn vrouw te laten beëindigen omdat het de wil van zijn vrouw was, dan heb ik daar geen moeite mee. De vrouw van Scott heeft de ziekte van Huntington, welke vernietigend is voor het lichaam en dat is de reden dat ze als laatste wens een wilsverklaring heeft ondertekent….Doordat Scott moeite heeft met deze beslissing, wendt hij zich tot God. Dan spreekt God tot Scott en Hij zegt hem het leven van Rachel te mogen beëindigen. De schrijfster laat God een duidelijk antwoord aan Scott geven, waarin Hij toestemming geeft om de beademing stop te zetten. Gaat mij wat te ver oftewel gewoon ongelooflijk! Intussentijd is Celeste ( de zus van Rachel) verliefd geworden op Scott en zij krijgen een relatie. Niet erg koosjer zolang Rachel nog niet is overleden en dan te zeggen dat ook dit God’s wil is, gaat mij echt helemaal te ver. Het boek heeft mij meer ergernis dan plezier bezorgd en daar bovenop was het ook nog zeer langdradig !! Geen prettig boek en ik ga gauw door met een wat ‘luchtiger’ boek…
0	Dit is het stripverhaal van het oorspronkelijke boek. Dit boek is vroeger verbannen geweest. Ik vind deze variant het boek geen eer aan doen. Ik geef het 2 sterren.
0	Meestal vind ik Koontz heel leuk om tussendoor te lezen maar dit boek kon mij niet bekoren. Veel langdradige stukken zodat ik op een geven moment maar de pagina's heel snel ging scannen om te zien of er iets interssants te lezen in stond of dat ik het kon overslaan. Jammer
0	Dat Jet van Vuuren met Suzanne Vermeer vergeleken wordt, kan ik me wel voorstellen. Hoewel ik de boeken van Vermeer tenenkrommend slecht vind, wilde ik dit boek toch wel proberen. Helaas moet ik zeggen, dat ook dit een erg matig boek is. Het verhaal is simpel met weinig aansprekende personages. Er zit dan ook totaal geen diepgang in. Eigenlijk voel je vanaf het begin al aan welke kant het verhaal op gaat. Het is allemaal weinig verrassend en daarom zal ik niet snel een tweede boek van Jet van Vuuren lezen.
0	Ondanks de vele goede recensies was dit boek aan mij niet besteed. Langdradig, niet boeiend, ik kon mij nergens inleven in het boek. Ik ben op de helft van het boek ook gestopt met lezen, dat gebeurt mij niet vaak.
0	Ik ben ook in het bezit van alle Nicci French boeken, maar ben het absoluut met de anderen eens, dat de boeken jammergenoeg steeds minder spannend en adembenemend worden. De allerbeste Nicci French vond ik absoluut Bezeten van mij, spannend tot de laatste bladzijde. Eveneens was dat het geval met Onderhuids. Maar dit laatste boek is alleen in het begin even spannend. Zelfs de plot vond ik lauw. Jammer, te hopen is dat de volgende Nicci French weer de spanning weet op te roepen zoals in het begin.
0	De flaptekst vermeldt "literaire thriller". Ik weet niet wie dat heeft toegevoegd, maar het slaat de plank volledig mis. Het taalgebruik is zeer eenvoudig, gelijk een streekroman. De flaptekst vermeldt tevens: "haar beste tot nu toe!" Ook dit kan ik niet plaatsen. De eerste 180 bladzijden was ik geneigd het boek dicht te slaan en niet meer verder te lezen, zo saai en traag was het. Halverwege komt het verhaal dan toch op gang en kun je het inderdaad niet meer wegleggen. Je wilt immers weten hoe het met iedereen afloopt. Kortom, ik vond Honingval over het algemeen een teleurstellend boek.
0	De kleur van de cover van Het offer van de baobab is een mooie blauwgroene kleur die zeker de aandacht kan trekken in de boekhandel. In de afbeelding zijn verscheidene elementen zichtbaar die allemaal een link met het verhaal hebben. Op de achterkant een inleiding in het verhaal, waarin vooral de start van het verhaal aan bod komt maar waarin voldoende staat om nieuwsgierig te maken. Het offer van de baobob valt onder het YA genre en dat is zeker passend gezien de hoofdpersonages die een rol spelen. De groep special agents vallen allemaal in de adolescenten leeftijd. Marcus is militair student, sterk in freerunning en komt over als een charmante jongen die weet wat hij wil en daar ook voor gaat. Victoria is een mooie jonge vrouw die zich uitstekend kan redden op haar protheses. Ze heeft een enorm doorzettingsvermogen en een groot rechtvaardigheidsgevoel. De andere leden van de groep komen minder sterk aan bod en daar ligt het ook wel het aandachtspunt voor het vervolg van de reeks, want het thema van mensen met een lichamelijke beperking komt onvoldoende uit de verf op deze manier. Andere thema’s die het duo in het eerder genoemde interview benoemde te willen gebruiken waren freerunning en de militaire opleiding. Ook deze thema’s worden slechts zijdelings aangestipt en hadden veel beter neergezet kunnen worden om van echte meerwaarde te zijn. Het plot op zichzelf is best boeiend en de inzet van een team van jongvolwassenen is een goed gekozen manier om vernieuwend te zijn. Ook is het Kate Kriske wel gelukt om spannende momenten in te bouwen, die toch maken dat je wil doorlezen en wil weten wat er gebeurt is. Qua spanningsboog is de opbouw wel goed en merk je ook dat er steeds meer vaart in het verhaal komt naarmate het einde nadert. De uiteindelijke cliffhanger maakt wel nieuwsgierig naar hoe enkele verhoudingen liggen die in het volgend deel vast nader aan de orde komen, echter het Het offer van de baobab an sich geeft onvoldoende aanleiding om volgende delen ook te gaan lezen.
0	Ik had nog nooit een Dorrestein gelezen en vond dat ik dat nu maar eens een keer moest doen. Ik heb denk ik het meest verkeerde boek van haar uitgekozen om kennis met haar te maken. Wat mij betreft is dit boek één en al chaos, een onbegrijpelijk verhaal, personages die volkomen geflipt zijn maar het wordt niet duidelijk waarom of wat ze hebben, de verhaallijn is ongeloofwaardig, er komen veel onnodige gruwelijkheden in voor... kortom, wat mij betreft niet geslaagd. Ik heb geprobeerd mezelf te dwingen het boek toch te lezen, maar na tientallen keren het weer opgepakt te hebben en na een bladzijde weer weggelegd te hebben ben ik maar ermee gestopt. Niet uitgelezen dus.
0	Geen handige recensie, maar dit boek was super vaag. Zelfs te vaag voor deze literatuurstudente. Het verhaal was heel erg vreemd, en de rolverdeling zag ik al van ver aankomen. De een ster is eigenlijk voor de prachtige cover. Ik vind het zo jammer om zo'n lage rating te geven, vooral omdat dit verhaal me eigenlijk fantastisch leek. Ach, helaas.
0	2de deel in de Eve Dallas-reeks : futuristische thrillerreeks rond rechercheur Eve Dallas. 1ste deel vond ik wel ok, deze viel tegen, beetje voorspelbaar ... Ga deze reeks toch niet verder lezen !
0	De eerste helft van dit boek las ik als een speer. Maar daarna werd het wat rommelig en ongeloofwaardig. Pien wordt gestalt door Theo en weet niet wat ze daar mee aan moet. Ze probeert iedereen er van te overtuigen wat hij allemaal doet maar niemand gelooft haar. juist omdat Pien helemaal verder niks doet maakt haar wat naïef in mijn ogen. Er zijn toch een boel dingen die je kunt doen in ieder geval de politie inschakelen. Als later blijkt dat er nog iemand is die niet is zoals Pien denkt, maakt het allemaal een beetje ongeloofwaardig en teveel van het goede. Aan het eind bleef ik toch wel met vragen zitten waardoor ik het onbevredigend vond. Best wel jammer want het begon als een goed boek.
0	Het boek begint erg goed. Je valt midden in het verhaal wat opent met een brute moord. Hierdoor heeft het boek wel gelijk aandacht erbij betrokken. En had ik gelijk hoge verwachtingen van het verhaal. Helaas zakt het verhaal ook weer snel in. Er zijn te veel personages in het Boek. De schrijfayer verwisseld veel te vaak van point of view. Hierdoor raak je niet in het verhaal. En is het erg moeilijk om je aandacht erbij te houden. Je bent snel geneigd het boek weg te leggen. En een boek op te pakken wat wel boeit. Je leert de vele karakters niet goed kennen. Je vormt er geen band mee en hierdoor raak je ook niet verbonden met het verhaal. Ook dit is terug te lijden naar de veel te veel personages. Ondanks dat het verhaal in zakt, zijn er ook zeker wel plottwist die je niet ziet aankomen. En die je de pagina 2 keer laat lezen, alleen maar om zeker te weten dat dit echt is gebeurd. Dit is wel een pluspunt. Helaas zakt het verhaal na deze plottwisten weer compleet in. Ik had goede verwachtingen van dit boek, deze zijn helaas niet uitgekomen. Ik weet dan ook niet of ik de vervolg delen zal gaan lezen.
0	Spaey kan wel leuke woordcombinaties op papier zetten maar een spannende thriller schrijven dat is toch nog wel heel wat anders. Misschien kan ze de volgende keer een poëziebundel schrijven en dan kan haar uitgever daar doodleuk nog een keer het etiket 'literaire thriller' opkleven. Foute marketingstrategie of pure bedriegerij. Nee, mij niet gezien. Niet meer. Dank u.
0	De tekst op de achterzijde van het boek maakte nieuwsgierig naar de verhalen in deze bundel. Helaas viel de inhoud wat tegen. Alleen de laatste drie verhalen ("boekenmeppers", "eens forens altijd forens" en "mee - eters zijn welkom") zijn zeker de moeite waard. Hierin worden gewone onderwerpen, zoals reizen in het OV, op een bijzondere en humoristische manier beschreven.
0	Deze kon me helaas niet super boeien. Ik vond het verhaaltje flinterdun en als hoofdpersoon kwam Suzy niet uit de verf. Voor mij waren haar ex Jaz en haar halfzus Lucille de leukste en interessantste karakters, hoewel Mansell ook met hen op het eind uit de bocht vloog.
0	. Na 125 blz en over de helft van ' Mijn zusje is een seriemoordenaar' ga ik het boek toch neerleggen. Het is een luchtige feel good roman van beperkte omvang. ( 230 blz) .Heel erg flauw. Geen thriller. Niet aan mij besteed. Wel opvallend zijn de opmerkingen over de corruptie en man/vrouw verhouding in Nigeria. Maar daar blijft het bij. Ik zou het twee sterren geven.
0	Stiekem had ik meer verwacht van dit verhaal. Vanaf de eerste pagina werd ik volledig opgeslokt door het verhaal, toen eenmaal "de aap uit de mauw" was, werd het naar mijn mening overtrokken en te langdradig..
0	Dit is al het 3de boek van Jacky Collins dat ik van mijn mp3 speler heb verwijderd. Niet te volgen. En dat lag niet aan de voorleesstem. Maar gewoon aan het verhaal. Het gevolg is dat ik niet zo snel weer een boek van haar aanvraag.
0	Ik heb het na ruim 100 blz. dichtgeslagen, erg slecht boek.....
0	De memoires van een acteur die ik altijd heb gewaardeerd en gevolgd. Ik heb ooit zelfs een gesigneerde foto van hem gekregen, dus Roger Moore kan wat mij betreft niet meer stuk. Het was dan ook erg leuk om zijn anekdotes te lezen, om meer te weten te komen over de man achter de acteur, en over de beroemdheden die op zijn pad kwamen. Het is geen saaie biografie geworden en soms zelfs uitermate grappig ook. Maar misschien had hij toch beter een ghostwriter in kunnen schakelen want een boek schrijven is toch iets anders dan acteren. Nu lijkt het meer op een naslagwerk , met veel Unicef erin verwerkt. Ik heb ook wat twijfels bij het woord 'verrukkelijk' dat te pas en te onpas wordt gebruikt door de vertaler. Daarom is het heel jammer dat ik het boek niet in het Engels heb kunnen lezen, want dan zou ik weten hoe Roger het bedoelde. Maar hoe dan ook, leuk om te lezen en om de vele foto's te zien. Bedankt Roger, r.i.p.
0	Ik hou van dit soort boeken, het eeste deel vond ik mooi maar bij blz. 200 zoveel , dacht ik waarom lees ik dit eigenlijk, en ben er toen mee gestopt.
0	Prima boek voor tussendoor. Ik vond het erg voorspelbaar door de nadruk op dingen vanaf het begin van het boek en daardoor nauwelijks spannend (en wat ongeloofwaardig).
0	Het onderwerp is blijkbaar actueler dan ik verwacht had. Ze beschrijft op een hedendaagse, vlotte manier over stereotype, oordelen, vooroordelen en verwachtingen tav hoofdzakelijk vrouwen en op een nogal scherpe toon haar frustratie daarover. Soms met humor, soms met venijn, soms wat overdreven in mijn ogen, met veel van hetzelfde. Ze richt het erg op vrouwen, maar eigenlijk gaat het voor elke vorm van hokjesgeest op. Voor alles waarin men het mooie, positieve van ieder unieke persoonlijkheid niet erkent en men elkaar niet respecteert. Voor mij is dat nogal 'ver van mijn bed'' om zo met elkaar om te gaan en het me zo aan te trekken, daardoor past het boek wat minder bij me. Eigenlijk is wat mij betreft de simpele boodschap ben gewoon wat liever voor elkaar.
0	Eigenlijk gewoon een verslag van de opkomst, moord en naweeën van Pim Fortuyn maar dan met andere namen en een complottheorie erbij. Beetje flauw.
0	Vol verwachtingen begon ik aan het boek omdat de achterflap me echt aansprak. Na zo'n 100 pagina's zat ik echter nog steeds niet in het verhaal. Regelmatig moest ik pagina's opnieuw lezen omdat ik gewoon niet meer mee was, niet omdat het te moeilijk was, maar omdat het me niet meer kon boeien. Op het einde bleef ik op mijn honger zitten, omdat ik steeds maar hoopte dat het toch een beetje spannend zou worden, maar dit was niet het geval. Misschien heb ik het boek onbewust vergeleken met andere fantasie- en SF-verhalen (The Lord of the Rings, De Hongerspelen, Koepels...) waarin ik wel meteen werd meegezogen. Het boek deed me op sommige momenten denken aan de Chaos-trilogie waar de personages gedachten kunnen horen. Heeft de schrijfster zich hierdoor laten inspireren of is dit louter toeval? Of ligt dit genre me gewoon niet?
0	Wat een waardeloos verhaal. Ik heb het tot ongeveer blz. 80 volgehouden en toen was ik het echt zat. Wat een gezeur. Totaal niet boeiend en allemaal in de vertellende sfeer geschreven wat op ten duur behoorlijk gaar irriteren. zonde van mijn tijd.
0	Een nietszeggend boek. Pas lezen als je in je eentje op de Noordpool zit en je hele stapel NTL allang gelezen is.
0	Ronduit een tegenvaller. Dit boek vermag niet in de schaduw te staan van Moordkuil of Engelenstem waarin de schrijver aantoonde over een groot verhaalvertellend vermogen te beschikken. Hoewel het verhaal hoopvol begint met een prachtig beschreven plaats delict, kabbelt Winternacht alsmaar lusteloos voort. Amper spanning, geen beklijvende beschrijving van een gesloten gemeenschap, om over de figuur van de alsmaar vertalende tolk te zwijgen. De intermezzo's in het priveleven van Erlendur zijn dit keer krampachtig en weinig boeiend. Snel vergeten deze tegenvaller van Indridason.
0	Heb dit boek gelezen vanwege alle lovende kritieken die ik er over hoorde, maar kan het daar niet mee eens zijn. De personages spreken me niet aan, de schrijfstijl is niet super en het verhaal leek het meest op een mix van de boeken 'Het geheugenspel' (óók over Recovered Memories) & 'Bezeten van mij' (Bezitterige (ex)vriend), beiden boeken van Nicci French. Ook had ik al op de helft het einde geraden. Daardoor snap ik eigenlijk niet wat men zo goed aan dit boek vindt; na het lezen van dit boek zou ik Simone Van Der Vlught aan willen raden om weer kinderboeken te gaan schrijven, die waren een stuk beter.
0	Het boek Het krijsen van de bossen vond ik behoorlijk spannend, dus toen ik dit boek in de bibliotheek vond, waren mijn verwachtingen hooggespannen. Het eerste deel van het boek is inderdaad best wel spannend, maar vanaf het moment dat de omslag komt in het verhaal vind ik het boek zo vreselijk gezocht en onwaarschijnlijk dat ik het alleen met veel tegenzin heb kunnen uitlezen. Aan anderen dus de raad: bespaar je de moeite!
0	De titel van dit boek sprak me direct aan en nadat ik de inhoud gelezen had, leek het me wel iets voor mij. Het boek gaat over Diane die door een tragisch ongeval in één klap haar man en haar dochtertje verliest. Ze gaat door een diep dal en zakt steeds verder weg ... Ze besluit dan op reis te gaan naar Ierland ( omdat haar man dit land ooit als reisbestemming had uitgekozen, maar er nooit is geraakt ) en hoopt daar rust te vinden en moed om haar leven terug op te pakken. Ze wordt daar dan ( voorspelbaar ) verliefd op haar norse, Ierse buurman. Sommige passages vond ik wel aangrijpend en ook voelde ik wel mee met Diane haar pijn, maar het geheel liet toch niet een whaw gevoel achter. Stoorde me aan sommige zinnen ( misschien slecht vertaald ! ) die herhaaldelijk terug kwamen : 'Hij streek met zijn hand over zijn gezicht', 'Hij kuste me op mijn slaap'... De titel verwijst naar het literair café dat ze samen met haar vriend Felix heeft opgebouwd, maar na het overlijden van haar man en dochtertje door Felix alleen wordt gerund. Er wordt maar sporadisch naar verwezen en enkel in de laatste 10 blz gaat het effectief terug over haar boekencaféetje. Leest wel vlot maar had er toch meer van verwacht !
0	Lekker tussendoortje maar vond dit veel meer een bouquetreeksachtig boekje dan Onder het mes, en dus niet echt mijn ding helaas.
0	Wanneer Jef Geeraerts deze verhalen schrijft (1968-71) is hij al zo’n tien jaar terug uit Congo waar hij heel intens geleefd heeft. In tien brieven schrijft hij aan evenveel mensen die hem na aan het hart liggen beschouwingen over de liefde en/of de dood. Maar hij schrijft evenzeer over doorleefde vriendschappen, zijn verleden in Congo, de veranderende (consumptie)maatschappij, de Kerk en heel vaak ook over archètypische menselijke handelingen: paardrijden, de liefde bedrijven, wonen, eten (bereiden), muziek (maken/beluisteren) ... De preciese en rake beschrijvingen ervan, verraden niet alleen zijn scherpe zin voor observatie, maar ook zijn savoir vivre. De korte zinnen in opsommende stijl zorgen ervoor dat het leest als een trein.
0	Als je vol verwachting naar de verfilming van een goed boek gaat kom je eigenlijk alltijd bedrogen uit. In dit geval had ik het omgekeerde: het gevoel dat ik een beroerde beschrijving zat te lezen van een middelbare scholier die een spannende B-film had gezien! Ik kan me voorstellen, als je nog weinig tot geen kennis hebt van waar het in dit boek om draait, dat dit een heerlijk boek is om geënthousiasmeerd te raken in de materie. Dat is dan ook de reden waarom dit boek zo'n groot publiek aanspreekt. Indien je echter een boek hebt gelezen als Het heilige bloed en de heilige graal van Baigent, Leigh, en Lincoln (waar zo'n beetje alles uit gejat is en terloops in het boek even wordt bedankt voor bewezen diensten!) dan krijg je op de helft van het lezen van De Da Vinci code al zin om de laatste bladzijde even snel te lezen om verlost te worden uit het lijden van de de hoofdpersonen, die zo zijn wegggelopen uit een "zustermiepkrijgtdegriep"-doktersroman. De overbodige, hoogst ongeloofwaardige aaneenschakeling van ontsnappingen en "geniale" invallen van de hoofdpersonen is tenenkrommend. Het enthousiasme, waarmee ik dit boek begon te lezen, maakte langzaam plaats voor teleurstelling.
0	Teveel een poging om literair en poëtisch te schrijven en indruk te maken. Het komt te gekunsteld over, ligt er te dik bovenop wat de auteur trachtte te doen. Ik begrijp de hype rond dit boek niet. Op zich een aardig verhaal, maar teveel onaannemelijkheden en toevalligheden. Dat gaat storen.
0	Ik heb de laatste bladzijdes maar gelaten voor wat ze zijn. Eigenlijk had ik het meteen moeten weten, wat een stijl, vreselijk! Een boek van 13 in het dozijn. Hoewel het uitgangspunt, de ontdekking van het verloren leger van Cambyses, zeker stof had kunnen bieden voor een aardige thriller, komt Sussman niet verder dan een onzinnige intrige met niet uitgewerkte verhaallijnen. Tot overmaat van ramp blijkt op het einde niemand wat hij leek en wordt de hele plot volstrekt ongeloofwaardig. Misschien kunnen ze er in Hollywood nog een aardige film van maken met Sylvester Stallone, Arnold Schwarzenegger en Steven Segal (met staartje) in de hoofdrollen. Om de slechterik neer te zetten wordt hij gelijk maar een gesjeesde Oost-Duitse archeoloog, zoon van een tot Communist omgeturnde oud-Nazi etc. etc. kan het nog erger?
0	Soms kun je beter maar niet weten wat je buren doen. Die zin prikkelde me. de hoofdpersonen zijn mensen die in een straat wonen in Den Haag. En een aantal jonge vrouwen worden vermoord in de duinen gevonden. Het verhaal was aardig om te lezen, maar niet heel erg spannend. wat me irriteerde waren de ongeloofwaardige dingen die er in voorkwamen.
0	Had me zeer op dit lekkere dikke boek verheugd. Heb me er echt doorheen moeten worstelen. Na alle andere boeken van George (die ik allemaal heb) was dit een enorme tegenvaller. Het verhaal sleept zich maar voort. Hoe kan men dit een literaire thriller noemen. Al met al zeer teleurstellend!
0	Ik kwam niet door het boek heen. Uiteindelijk na veel ergenis weggelegd
0	Niet een van de beste boeken van Harlan Coben. De plot is ongeloofwaardig. Het idee van een foto uit het verleden die in een set van recente foto's terechtgekomen is, is wel goed als startpunt. Maar het is echt onvoldoende en ongeloofwaardig uitgewerkt. Jammer
0	Het verhaal zit heel goed in elkaar. Maar er wordt afschuwelijk grof in gevloekt en er komt ook schuttingtaal in voor. Ik vraag me af wat er in de onvertaalde versie staat. Dit weerhoudt me ervan om meer boeken van deze auteur te lezen.
0	De roman eindigt met een moesson-storm van veel pieken en dalen in het leven van Eliza. In elk dal verwacht je dat Jay wel weer opduikt om haar een nieuwe piek te bezorgen. "De tuin van Badalpur" door Kenizé Mourad uit 1998 was beter: ongeveer zelfde tijdvak, ook India, ook opvolgingsproblemen, autobiografisch en veel evenwichtiger.
0	Jammer....ik lees graag de boeken van Loes den Hollander, maar dit boek heeft mij niet kunnen pakken. Ik heb hem met moeite uitgelezen.....jammer...
0	Een vreemd boek is dit, ik kan er niet meer van maken. Allereerst de schrijfstijl, er worden weinig tot geen leestekens gebruikt dus als iemand iets zegt dan staat dat niet tussen aanhalingstekens daardoor leest het boek best moeilijk. Ten tweede het verhaal, nu ik hem uit heb, weet ik eigenlijk nog niet precies waar het boek nu over gaat, ik vind het maar een wazig verhaal. Niet helemaal mijn boek dus!
0	Wat een tegenvaller. Vond de hoofdpersonen niet bijster interessant. Ik vond de verhaallijnen een beetje flauw, makkelijk en vrij banaal. De schrijfstijl was wel pakkend waardoor ik het boek gelukkig snel heb uitgelezen. Had ik maar eerder gezien dat Kluun het een goed boek vond.
0	Er gebeurt te weinig in dit boek qua intriges en proza. Er wordt te weinig echt uitgelegd. Tevens vond ik alle karakters onderontwikkeld qua emoties, drijfveren, diepgang. Het geheel raakte mij - mede daardoor - geen moment. Het boek bevat in de Nederlandse versie nauwelijks bijzondere proza, dat gaat vaak verloren door de vertaling.
0	Zoals bij vorige recensies kan ik ook zeggen dat dit eigenlijk geen thriller is. Het boek stond in de top 3 van best verkochte boeken in mijn boekenhandel en eigenlijk zou dit boek geen podiumplaats mogen krijgen. Ik ben er aan begonnen en heb het met plezier uitgelezen: leuke roman, nieuwsgierig hoe het gaat aflopen, maar zeker niet spannend. Jammer, dit boek deed me beslissen om nooit nog een Grisham te kopen.
0	Ik heb dit boek gelezen en het was echt niks voor mij. Het verhaal vond ik niet leuk en ik ergerde me aan de schrijfstijl met veel woordgrappen en zelf verzonnen vergelijkingen. Bovendien vond ik het op de één of andere manier een beetje ordinair. Ik ben wel benieuwd of iemand het hier ook gelezen heeft en wat die ervan vindt. De reacties die ik over het algemeen tegenkom zijn lovend en dat verbaast me een beetje.
0	De schrijfstijl in dit boek is heel apart, korte zinnen, lijstjes en soms springt het van de hak op de tak. Daar moest ik heel erg aan wennen. Op zich geen slecht verhaal maar zeker geen thriller. Eigenlijk gaat 90 procent van 't verhaal over de alcoholverslaving van Jack: wat heeft ie gedronken, wat zal hij gaan drinken, en waar, met wie enz. enz. Echt onderzoek naar een misdaad wordt er bijna niet gedaan. Er wordt twee keer een bezoek aan een persoon gebracht en 1 keer ergens ingebroken voor info en dat was 't dan, dan weet hij gelijk alles en is het opgelost. Spannend was het eigenlijk nergens. Waarom dan toch twee duimpjes? Omdat ik toch sympathie begon te voelen voor Jack en vooral de zwarte humor vond ik geweldig. Het las als een film en ik ben toch wel nieuwsgierig hoe 't nu verder met Jack gaat
0	Het geluid van stilte viel mij erg tegen. Ik had er veel meer van verwacht, maar het is helemaal niet spannend. Op bepaalde momenten moeilijk te volgen en eerst wist ik niet waarom, maar toen ik in de recensie hier over de dialogen las, denk ik dat dat het geweest is. Die lopen niet lekker. En het einde vond ik een afknapper :-(
0	Met hoge verwachtingen begon ik aan het boek Wij van David Nicholls. Het verhaal in de aankondiging (Douglas dreigt z'n vrouw Bonnie kwijt te raken en probeert dit te voorkomen door samen met hun zoon Albie een reis door Europa te maken) trok mijn aandacht. Hoewel er best momenten waren waarop ik moest lachen om de onhandige acties van Douglas viel het boek mij behoorlijk tegen. Zowel Douglas als Bonnie werden op een gegeven moment wel erg voorspelbaar en ook kwam er weinig terug van de verschillende steden die zij bezoeken. Als je op zoek bent naar een leuk en makkelijk boek als tussendoortje, is dit een prima boek maar als je meer diepgang verwacht kun je dit boek beter overslaan.
0	Mmmm, als je de Reizigerserie van haar kent, valt dit toch erg tegen. Ik vond het maar een onsamenhangend geheel. Ik kan amper iemand vertellen waar dit boek nou over gaat. Niet bepaald een aanrader dus, wat mij betreft
0	Sterk begin, flauwe uitwerking zonder diepgang. Pretentieuze amateuristische onzin, kinderachtig geschreven.
0	Kunnen we van een thriller spreken als driekwart van het verhaal gefocust is op de (zinderende) relatie tussen de drie hoofdpersonages (met een flinke dosis sex en theatrale meligheid)? Bij J.T. Dillon moest ik meteen aan Clint Eastwood denken. Echte spanning krijg je pas in de laatste 50 bladzijden, met een vrij voorspelbare plot. Toch geen spijt dat ik het gelezen heb.
0	Quasi spiritueel gezever op het niveau van een goedkope doktersroman met geil sausje ter stimulering van de verkoop.
0	Redelijk onderhoudende reeks van anekdotes over jeugd en jongvolwassenheid in Irak. Op zichzelf zijn de herinneringen mooi geschreven, maar het mist een samenhangend kader dat ze naar een hoger plan tilt. Nu blijft het beperkt tot onsamenhangende fragmenten zonder verdere psychologische diepgang.
0	Tip: sla de eerste 400 blz. over, want dan volgt een handige samenvatting wat er allemaal tot dan toe is gebeurt en dat scheelt een hoop ergernis. De schrijver heeft namelijk niet zo veel te vertellen om 500+ blz. te vullen. Het gegeven is ook erg vergezocht, clichématig (de verdorven schatrijke verwende autochtone Yup die al na 6 weken een Cartier horloge van 8k zat is en een nieuwe wil, versus de criminele (dat wel, want je moet in Zweden echt wel iets heel naars geflikt hebben om 8 jaar te moeten brommen) maar nobele telg uit Balkanees migrantengezin. Waarom nou juist hij en een juriste die zich alleen maar met accounting bezig houdt worden ingeroepen (en dan ook zo fors betaald worden) om een ontvoering op te lossen wordt niet bevredigend duidelijk gemaakt en wat er werkelijk aan de hand is al snel duidelijk en dat is niet verrassend genoeg om zo vreselijk lang de spanning op te bouwen, integendeel.
0	Dit is zeker geen thriller. Slechts een klein stukje speelt zich af in de rechtbank. Spanning is er zeer zeker niet. Het is gewoon een beschrijving van de amerikaanse samenleving van 40 jaar geleden. Het verhaal sleept zich voort. Dit is Grisham onwaardig.
0	Veel onwaarschijnlijkheden en zeer saai . Geen enkele spanning, je slaat steeds meer over in de hoop dat.... Lars Kepler kan beter stoppen met schrijven.
0	Een ongelooflijk simpel verhaal met een plot dat zich op kilometers afstand laat kennen. En wat literair?, zoals de cover belooft. Ik heb zelden een boek gelezen dat zoveel frutsel-knutsel-kromzinnen bevat als dit. Daar komt dan bij dat werkelijk elke emotie moet worden uitgelegd. Jammer, ik had vanwege eerdere recensies en mijn voorliefde voor de Scandinavische thriller meer, veel meer verwacht.
0	Een interessant document. Het geeft inzicht in hoe terrorisme wordt gefinancierd, hoe de VS klungelt in de strijd tegen terrorisme en dat veel zeer relevantie informatie gewoon in het publiek domein te vinden is, als je maar de Arabische taal machtig bent. Het boek had wat mij betreft ook wel een kwart van het aantal pagina's mogen bevatten, dus: de boodschap zeer relevant, het boek zelf is uiteindelijk slaapverwekkend.
0	Hoopvol in begonnen, maar na een veelbelovend begin stort het verhaal helemaal in. Er gebeurt nagenoeg niets in het boek. Wat ook storend was zijn de vele fouten in het boek, in de digitale versie iig.
0	Ik heb het boek snel uit kunnen lezen, een weekend, nieuwsgierig geworden naar de hype rond Brown en pas zelf nog in Rome geweest. Mijn mening is dat een actiefilm onder de boeken is. Verder niet erg serieus te nemen vertier. Wel jammer dat andere lezers het door Brown ter berde gebrachte historische feitenmateriaal serieus nemen, zonder dat daar reden toe is. De ongeloofwaardigheid is inherent aan de actiefilm net zoals bij James Bond films, daar kijk je er ook niet van op dat spectaculaire vallen worden overleefd. Als ik mag vergelijken met de fictie en het historisch onderzoek van Ross King: De hemel van de paus (die ook over het historische Rome gaat, maar gebaseerd op de feiten zonder verzinsels en verdichting) dan leest Ross King langzamer maar steek je daar meer van op. Deze Dan Brown, een prettig en toegankelijke leeservaring, niet literair, de laatste honderd bladzijden ook niet spannend meer, een vreemde plotconstructie, met weinig dat langer bij blijft. De foto´s van de kunstobjecten waren mooi.
0	Ik had meer van dit boek verwacht. Normaal gesproken zijn Scandinavische thrillers bloedstollend spannend maar deze niet. Het verhaal kabbelt maar een beetje door en er is geen moment waarvan je denkt: zo wat spannend, ik moet verder lezen. Het heeft op mij geen indruk achter gelaten.
0	Het aantal door mij gegeven sterren is gebaseerd op mijn verwachtingspatroon en niet zo zeer het boek. Ik had een historische thriller verwacht, maar dat is het absoluut niet! Eerder een uitvoerig omschreven roman. Je zou bij wijze van spreken 100 bladzijden kunnen overslaan en dan nog zit je midden in het verhaal. Ik vind het heel knap van de schrijver hoe hij alle scènes weet in te leiden en de situatie weet te omschrijven. Mijns inziens is dit allemaal een beetje te veel van het goede en wordt het langdradig. Spannend wordt het nooit, maar je krijgt wel een compleet verhaal van het Cadiz uit de 19e eeuw.
0	Ben dit boek gaan lezen nadat ik de enthousiaste rencensies over dit boek op deze site had gelezen. Helaas is het boek me wat tegengevallen. Natuurlijk was het verhaal spannend en de ontknoping verrassend, maar naar mijn gevoel werden er een aantal dingen niet opgehelderd. Ook had het plot wat meer uitgewerkt en zelfs schokkender kunnen worden. Al met al wel een leuk boek om te lezen, maar zeker géén topper!
0	Heel enthousiast aan dit boek begonnen vanwege positieve geluiden uit mijn leesomgeving. Wellicht viel het daarom tegen. Ik heb het boek niet uitgelezen want halverwege vond ik het boek nog steeds niet boeiend. Smaken verschillen, blijkt zo maar weer.
0	Een leuk verhaaltje in een flinterdun boekje. Plotgaten waar je met gemak een dubbeldekker in parkeert. Onwaarschijnlijke personages, ongeloofwaardige dialogen en onrealistische toevalligheden. Eigenlijk een soort Bouquetreeksboekje maar dan niet romantisch. Ik heb me wel een paar uurtjes vermaakt.
0	Ik las Nicci French boeken altijd met veel plezier... vooral bezeten van mij vond ik echt geweldig... na een tijdje begon mij echter op tevallen dat de verhalen steeds vaker op elkaar leken... jonge neurotische vrouw in doodsangst... veel italiaans voedsel... een mysterieuze minnaar... Ook dit boek heeft dergelijke igredienten. Veel mensen smullen hiervan en in het begin was ik ook erg van de schrijfstijl van Nicci French gecharmeerd. Bij dit boek ging het me echter vervelen... nu eens wat anders zeg! Het einde was helemaal een anti-climax ! Het sloeg als een tang op een varken en was er overduidelijk even aangebreid. Echt jammer !
0	Vervelend taalgebruik, onduidelijk, traag in z'n ontknoping, nee, echt, laat maar zitten.
0	Het idee is het enige leuke aan dit boekje. Maar verder: niet grappig, saai en zeer beperkt van toepassing op de Nederlandse supermarkt.
0	Ik was één van de gelukkigen die dit boek als e-book van Hebban kreeg nog voor het in de winkel ligt. In het kader van een zogenaamde Proof Party Giveaway van de uitgeverij kregen maar liefst 1000 Hebban lezers de mogelijkheid dit boek te downloaden. Ik moet eerlijk zeggen dat ik me niet zo in de inhoud er van verdiept had voor ik me inschreef voor de actie. Ik vind het bij voorbaat al ontzettend leuk dat ik via Hebban de kans krijg om een boek te lezen vóór deze in de winkels ligt en dat de uitgever blijkbaar ook waarde hecht aan de mening van de Hebban-lezers. Vol goede moed begon ik met het lezen er van. De mooiste zinnen volgen me om de oren en ik dwong me zelf ze opnieuw te lezen tot ik de betekenis er van ook volledig tot me door had laten dringen, alleen...daar ging het mis: ik snapte de mooie zinnen vaak niet. Wel de woorden afzonderlijke en ook de zinnen zelf maar ik zag ze niet in de context van het verhaal waardoor het een behoorlijke opgave werd het boek nog helemaal uit te lezen. Dat is me toch gelukt en mede door een spontaan opgericht leescafé in deze blog van Gigi (https://www.hebban.nl/spot/elegieen/nieuws/billie-seb-leescafé), is het me uiteindelijk gelukt ook nog iets van het verhaal te gaan snappen. Maar nee, het trieste verhaal van Billie &Seb is toch niet mijn ding, alle mooie zinnen ten spijt. En ook de spanning die toch opgebouwd leek te worden, kwam niet tot de verwachte climax en de personages bleven te ver van me afstaan. Ik heb getwijfeld tussen twee en drie sterren. Als het zou kunnen, dan had ik 2.5 sterren gegeven maar dat gaat helaas niet. Drie vond ik net te veel, dus het zijn er maar twee geworden.
0	Op een gegeven moment had ik het gevoel dat iemand die ik niet ken hele emotioneel persoonlijke dingen met mij aan het delen was. Hij kwam als het ware in mijn persoonlijke ruimte, wat mij een onaangenaam gevoel gaf.
0	Door de vele Japanse namen is het lastig om de personages uit elkaar te houden. De namen leken te veel op elkaar. Het verschilde maar 1 of 2 letters of de klanken kwamen nagenoeg overeen. Betreft het verhaal is er weinig verandering in het verloop alsof je in het moment blijft steken, waardoor je aandacht verslapt.
0	Het boek begint heel goed. Het is het verhaal van de achterkant van het boek, waarbij de hoofdpersoon heel goed overkomt. Maar dan opeens komen er twee nieuwe verhalen bij die de vaart totaal uit het boek halen. Het eerste bijverhaal speelt zich af in de tweede wereldoorlog en omvat verschillende hoofdstukken. Hoofdstukken waar je je doorheen moet worstelen. Als dit verhaal beperkt was gebleven tot enkele alinea's was het dit boek zeer ten goede gekomen. Het tweede bijverhaal is veel interessanter en blijft juist weer te beperkt binnen het grotere geheel. Het boek tracht een echte kloon van De Da Vinci code van Dan Brown te zijn. Het wordt zelfs in het verhaal gezegd dat het op de DVC lijkt. Sommige woorden hoeven van mij niet. In dit verhaal past het niet om de woorden tieten en scheten te gebruiken. Ook het stukje waarin de hoofdpersoon zich boven het toilet laat hangen en dat ze zich erna afveegt past niet in deze schrijftrand.
0	Een van mijn beste vriendinnen is advocate en ik herinner mij nog levendig de verhalen van uit haar pro deo-tijd. Hoe pijnlijk ook, de absurde situaties waarin mensen soms verzeild geraken, waren echt wel hilarisch. Het idee van een Rotterdamse "Suits" sprak mij dus wel aan, maar ik vind de versie van "Pleite" niet echt flitsend of grappig. Het begint met de voorstelling van het hoofdpersonage Evert Matthijssen, zelf advocaat maar heeft geen hoge pet op van zijn collega's of van de stiel. Hij gebruikt zoveel moeilijke woorden, dat ik vrees voor het vervolg van het boek. Daarna moet hij een toespraak houden bij de uitvaart van zijn baas en mentor Gustavius Ter Dolen. Dit wordt uitgesmeerd over meer dan 10 pagina's... De zogenaamde wollige retoriek van Gustavius is duidelijk ook op de auteur overgeslagen. Nochtans hebben de cliënten in de rechtszaken van Evert wel wat te bieden: een lilliputter als speelbal wordt gebruikt bij dwerggooien, een man die geen alimentatie wil betalen aan zijn ex-vrouw wegens werkloos maar eigenlijk een SM-bedrijfje heeft, een stinkende huurder met een gigantisch grote hond die het leven zuur maken van de Marokkaanse huiseigenaar, ... Maar dit wordt op een zodanige langdradige manier omschreven en met gerechtelijke documenten gestoffeerd dat het grapje er al snel af is. Ik heb mij er door moeten worstelen en dat vind ik geen fijn gevoel.
0	Ik kon mij herinneren dat ik helemaal weg was van deel 1. En keek daarom ook heel erg uit om verder te lezen aan de serie. Maar ik kwam niet echt lekker in dit deel. Ik irriteerde me vooral heel erg aan de relatie tussen Clary en Jace. Verder vond ik het erg langdradig. Ik heb na dit deel opeens ook niet meer de behoefte om de rest van de serie te lezen. De liefde is gewoon weg. Misschien word ik gewoon te oud voor dit soort boeken, dat kan natuurlijk ook.
0	Ik vond hem behoorlijk saai. Er stond niets in, wat ik niet al wist. Erg jammer, ik had me er zo op verheugd. In tegenstelling tot de eerste drie delen, heb ik moeite gehad hem uit te lezen.
0	In tegenstelling tot de Da Vinci Code vind ik dit een beter boek. Al met al een redelijk verhaal: daar waar het de beschrijvingen van Rome betreft en ook wel de spanning. Waarom dan toch maar twee sterren? Ik ben absoluut geen Brown fan. Veel te veel opgehemeld. De karakterbeschrijvingen en intermenselijke verhoudingen worden erg plat neergezet. In dit boek wel iets beter dan bij de Da Vinci Code, dus vandaar mijn twee sterren. Verder ontbreekt het aan realiteitszin, mannetjes die vanaf de Sint Pieter de ruimte worden ingelanceerd...Allemaal mooi en aardig maar voor mij ongeloofwaardig. Ik heb nu twee boeken van Brown gelezen en echt ik geloof het wel. Ik weet ook waar mijn smaak ligt: Mankell, Lindell, Follett, Goddard. Smaak is persoonlijk en daar valt niet over te twisten.
0	Wat een opluchting: er bestaan dus ook mensen die dit boek maar een hoop gebral vonden. Mischien komt het door een slechte vertaling, maar dat kan niet de enige reden zijn. Er mankeert toch ook wel het een en ander aan het verhaal zelf. Je verwacht een hele hoop, ploegt het hele boek door (men heeft je verzekerd dat het werkelijk de moeite waard is) en dan? Zob!!! Puur tijdverlies, doe dus maar één sterretje (plus nog een kleintje van m'n moeder en d'r vriendinnen die er helemaal weg van waren...)
0	Door de synopsis werd mijn nieuwsgierigheid voor dit boek gewekt. Maar algauw was ik teleurgesteld. Ik vond het vooral heel saai. Halverwege had ik even hoop. Mijn nieuwsgierigheid laaide weer op. Maar al snel zakte het verhaal weer in elkaar en uiteindelijk bleven een heleboel vragen onbeantwoord en ging het verhaal in mijn ogen alleen nog maar over hondenkoekjes.
0	Als grote fan van Baldacci heb ik zijn vorige boeken steeds met plezier gelezen. In dit boek heb ik het gevoel dat het verhaal Robbie en Reel wat wordt uitgemolken. Het verhaal blijft niet boeien en is ook niet spannend om te lezen. Het boek zit ook overvol van de typische Amerikaanse clichés. Ik heb het boek uitgelezen maar na het lezen van het meesterwerk "Ik ben pilgrim" was dit maar een flutverhaaltje.
0	Mia’s eerste klant is de knappe en super rijke filmproducer “Weston Charles Channing de Derde” die helemaal goddelijk blijkt te zijn, en Mia nodig heeft om de vele in hem geïnteresseerde vrouwen op afstand te houden. Hij heeft geen tijd voor een relatie. Hoewel Mia zich ertegen verzet in het begin, valt ze toch als een blok voor hem. De chemie tussen hen beiden spettert van het boek af en er ontstaan dan ook erg pikante scènes. Naar mijn smaak een beetje te veel sex, het boek stond er gewoon bol van. Sex sells zoals de auteur blijkbaar maar al te goed weet, maar trop is teveel......
0	Heb dit boek mogen lezen, waar ik eerst heel blij van werd dat het boek me meteen aansprak, maar naarmate het boek vorderde ,vond ik juist het verhaal inzakken. Maar dat het een leuk boek was om een keer gelezen te hebben ,ja dat is het zeker wel, als je van boeken houdt waar het bloed niet van het papier afdruipt dan moet je hem zeker gaan lezen.
0	Hier kan ik heel kort over zijn: vreselijk langdradig en saai geschreven verhaal , bovendien nog ontzettend voorspelbaar ook.
0	Mja, ik vond het helaas een erg slap verhaal. Ik kwam er ook niet echt in en had moeite om me in te leven in het verhaal. Jammerrrrrr...
0	Beetje saai boek, gaat constant over hetzelfde, vergeeft ze hem wel of niet, en dat 377 pagina's lang. Het leest wel makkelijk, je hebt het zo uit.
0	Van al de boeken die ik van Esther Verhoef gelezen heb, en dat zijn er veel, vind ik "Déjà vu" het minste. De schrijfstijl vind ik zoals altijd vlot en fijn, alhoewel ik al de Franse stukjes op een gegeven moment een beetje vervelend vond worden, maar ik kon moeilijk in het verhaal komen en het wist mij onvoldoende te boeien. Ik wilde wel weten hoe het af zou lopen, dus ik heb het uitgelezen, maar ik ben niet onder de indruk. Jammer! Het neemt niet weg dat ik Esther Verhoef een goede schrijver vind, maar dit boek kan ik niet meer geven dan twee sterren!
0	Dit klein boekje van 111 bladzijden gaat over een verward meisje dat tijdens de tweede wereldoorlog opgevangen wordt door een Oostenrijkse boerenfamilie op het platteland. Enige maanden later verschijnt er ook een Russische dwangarbeider op het erf en die kan het goed vinden met het jonge meisje. Als er plots tegen het eind van de oorlog drie Duitse soldaten opduiken leeft de familie in onrust. Ze ontdekken de Rus en er is wat onduidelijkheid in het verhaal. Het boek kon mij niet bekoren wegens de verwarrende verhaallijnen. Wat gebeurd er nu echt op het eind?
0	Dit boek heb ik voor 70 gelezen en ben toen gestopt. Na Maestro dat tegenviel wilde ik dit boek toch een kans geven. Maar nee.....gaat terug naar de bibliotheek evenals deel 3 Ultima waar ik niet eens meer aan ga beginnen. En ik leg niet heel snel een boek terug.
0	Het boek was vlot om te lezen. Alleen is het niet wat ik verwacht had. Ik had gedacht aan iets groters, meer actie. Dit ik wel jammer vind aangezien het idee erachter zeer goed is.
0	Een gekregen paard kijkt men niet in de bek. Spijtig maar ik heb het boek niet uitgelezen. Het is niet mijn genre. Daarom geef ik ook geen behoordeling. Ik moet een waardering geven maar deze heeft geen enkele waarde.
0	Rendell heeft vaak in haar boeken actuele maatschappelijke thema's. Zo ook in dit boek. Het verhaal vind ik op zich weer goed gevonden, maar sommige delen van het boek vind ik traag. Voor mij zeker niet haar beste Wexford.
0	Lees de eerste pagina's, blader door naar welke pagina u wenst. Schandalig dat bomen worden geveld voor een dergelijk prul. Eén en al hak-op-de-tak, roddeljournalistieke stukjes aaneengeplakt, waarbij er geen enkele lijn in de tekst te ontwaren valt. Een belediging van een groot artiest. Hoe bestaat het dat er nog uitgevers zijn die '...en toen, en toen, en trouwens, wat ik ook nog wil zeggen, en toen...' uit durven geven.
0	Ik heb het boek meteen weer weg gelegd. Zeer ongeloofwaardig verhaal, na een aantal bladzijdes ergerde ik mij al aan de schrijfwijze. Echt een afknapper!
0	Het is mogelijk dat de stijl van Donna Leon mij niet past. Hoe dan ook, ik heb de eerste 200 pagina´s van het boek niet volbracht. Ik heb het echt geprobeerd, twee weken lang elke dag opnieuw maar ze heeft me niet kunnen pakken. De stijl niet, het verhaal niet en de personages niet. Ooit zal ik het nog eens met deze schrijfster proberen maar voorlopig geef ik mijn voorkeur aan andere auteurs. 1 ster voor de moeite.
0	"Let op: spoiler alert - recensie bevat mogelijk informatie over de plot Eigenlijk zou je aan dit onderwerp geen buil moeten kunnen vallen. De feiten zijn om van te smullen. Jammer genoeg ontbreekt Prins Bernard maar verder helemaal in orde. Daar kan een heuse trilogie mee gevuld worden. De schrijver weet ook waar hij het over heeft en is bovendien een gerenommeerd journalist en schrijver. Dat zal Tomas Ross ook wel gedacht hebben toen hij deze titel selecteerde. Maar dat valt dus vies tegen - wat een teleurstelling is dit boek. Vooral vanwege het taalgebruik ""hij spoelt een golf van emotie weg met een slok aangelengde wijn"" en ""Lonneke streelt hem, aangedaan dat hij het geheim van zijn diepste angsten met haar gedeeld heeft"" en de dialogen ""ze praatte zo plat als een pannenkoek"" en ""Samen komen we er wel uit. Natuurlijk! Je kunt het"". Na een tijdje lezen won de irritatie het van de kracht van de feiten en ben ik naar het einde gebladerd en dan komt er ook nog een konijn uit de hoge hoed en volgt een ontknoping waar Marco Borsato jaloers op kan zijn. Je moet het uiteraard zelf lezen maar je kunt je tijd beter aan Tomas Ross of Philip Kerr besteden als je van WOII faction houdt."
0	Ging vol verwachting aan het boek beginnen, de cover ziet er prachtig en vooral spannend uit, Het verhaal gaat over Frits Akkerman een PR man die voor zichzelf werkt maar wel als grootste klant een oude jeugdvriend heeft, dat is Johan Visser, een bouwgigant die het helemaal gemaakt heeft. De corruptie in de bouwwereld speelt een rol in het warrige verhaal, wat van het heden steeds terug gaat naar wat er eerder is gebeurd. Als Johan Visser verteld dat een parlementaire commissie onderzoek gaat doen , gaat Frits op onderzoek uit. Het lijkt spannend te worden, maar dat wil toch niet echt lukken althans niet bij mij, er wordt nogal van de hak op de tak gesprongen en sommige personage komen niet echt goed uit de verf of heel ongeloofwaardig. Ook het einde vond ik zeer slap en niet geloofwaardig, jammer want ik had me er na het lezen van de achterflap meer van voorgesteld . Dus meer als 2 sterren vind ik dat boek niet waard.
0	Heftig om als moeder zoiets mee te maken. Maar het boek opzich vond ik te langdradig en ik had er moeite mee om er doorheen te komen. Niet mijn ding.
0	Dit boek na ongeveer 20 bladzijdes weg gelegd. Niet doorheen te komen. Zinnen met minstens 5 komma's. Niet te volgen waar de schrijver het over heeft. Springt van de hak op de tak met o.a. dialogen.
0	Wat een bagger! De titel is verkeerd vertaald, want het gaat over Michelangelo´s NOTITIEBOEKJE, en niet om een mysterie. Verhalen lopen door elkaar, alhoewel Fiona´s verhaal op zich wel aardig is, maar alleen al de opening is zo ongeloofwaardig (hoe kan ze ineens van de ene in een andere situatie zitten), en andere verhaallijnen zijn zo dwars van het origineel dat het voor mij nog altijd een mysterie is wat de bedoeling van de schrijver met dit verhaal is geweest. Wat doet de misdaad in Miami en een moord in een zwembad ineens in het verhaal (en daar dan nog op doorgaan ook!)? Het zal wel een mysterie blijven, maar wel een waar ik in ieder geval niet de oplossing van weten wil!
0	Het gebeurt niet vaak dat ik het zo oneens ben met de toch zo kritische VN thrillergids, die maar liefst 5 sterren aan Leslie Silbert's debuut geeft. Ik vond het helemaal niet zo goed geschreven en al helemaal niet bloedstollend zoals VN ons belooft, maar een tamelijk gekunstelde mix van een historisch verhaal met hedendaagse spionage a la James Bond. Het historische verhaal is op zich wel interessant maar wordt al spoedig zo ingewikkeld en ongeloofwaardig, dat je als lezer alle belangstelling voor de Elizabethiaanse intriges verliest. Het hedendaagse verhaal is tamelijk belachelijk, en nog los van alle verdovingspistolen, kneedbommen en een jetsetterige hoofdrolspeelster, de Irakcrisis en veilingen bij Sotheby, ook niet bijster overtuigend. De uitdaging om het historische verhaal te verweven met de hedendaagse thriller is voor mij niet gelukt. Het lijkt me ook bijna onmogelijk om aannemelijk te maken dat een geheim uit de zestiende eeuw nu nog grote politieke betekenis zou kunnen hebben. Dan liever een puur historische roman, zonder alle hedendaagse poespas met geheime missies van de CIA. Ik geloof best dat Leslie Silbert zoiets zou kunnen schrijven, maar voor dit boek geldt: laat maar zitten. Jammer, want die intriges van het hof van Elizabeth zijn spannend genoeg....
0	Ik vond dat het boek erg op De daVici code leek. Simone van der Vlugt had daarin wat mij betrefd origineler kunnen zijn, op deze manier lijkt het gewoon alsof ze alleen maar mee wil liften op het succes van Dan Brown's boeken (misschien is dat ook wel zo). Ze had een redelijke theorie bedacht, maar vond hem niet zo geloofwaardig. Wel anders dan andere boeken van Nederlandse bodem, maar niet bijzonder.
0	Oh wat jammer! De flaptekst sprak me zó aan, maar na 21 bladzijden was ik er al klaar mee. Meestal zet ik wel even door, want vaak moet je even inkomen, wennen, bouwt het verhaal zich op en dan bemerk je dat het toch de moeite waard was, maar dit is gewoon niet mijn ding ofzo. Het had iets weg van een kinderboek, misschien was dat het. Ik snap er niks van, het is een boek van Renate Dorrestein die zoveel belangrijke prijzen heeft gewonnen nota bene! Misschien toch nog maar eens op een later moment het hele boek lezen....
0	Na het lezen van De verborgen geschiedenis was ik er heilig van overtuig dat Dona Tartt ook nu weer een literair meesterwerk van formaat zou afleveren. Niet dus! Het verhaal is saai, niet meeslepend, kan nergens echt boeien en wordt op geen enkel moment echt spannend. Het lezen van De verborgen geschiedenis kostte me slechts enkele dagen, dit boek hebben ik met moeite kunnen doorworstelen. Onbegrijpelijk dat een schrijfster van dit kaliber er 10 jaar over heeft gedaan om dan zo'n werk af te leveren. Het gaat hier niet om een thriller, echter wel om een familiekroniek in het zuiden van Amerika. Dona Tartt besteedt veel te veel tijd aan het weergeven van de sfeer in plaats van het verhaal op gang te houden. Met andere woorden, verspilde moeite en een gemiste kans.
0	De schrijfster probeert in dit boek de spanning erin te houden door bewust zaken te verzwijgen. Dat gaat weinig subtiel, waardoor duidelijk is dat er iets verzwegen wordt. Maar het is net iets te doorzichtig, waardoor je het verloop al kan raden. De plot zit dan ook niet slim of knap in elkaar, en aan het einde blijkt het hele verhaal een niemendalletje te zijn met een konijn uit een hoge hoed.
0	Dit boek heb ik een keer als boekenweekgeschenk mogen ontvangen. Helaas niet echt mijn boek. Het is wel aardig geschreven en diepgaand, maar wist mij niet te pakken. Mooi dat het geen confectie is, dat spreekt me op zich wel aan. Misschien omdat het zo'n dun boek is, zit je net in het verhaal, is daar het trieste einde alweer.
0	Met veel verwachtingen ben ik het boek Slachtoffers van Alex Kava gaan lezen. Gezien haar vorige boeken uit de reeks waren de verwachtingen zelfs hoog gespannen. Een voortrazende orkaan die weldra aan land verschijnt en een grote obscure organensmokkel, zijn twee ingrediënten die voor een bloedstollende thriller hadden kunnen zorgen. Helaas worden de verhaallijnen zo magertjes uitgewerkt, doorzie je de gebeurtenissen al heel snel en is de dader vrij vlot te lokaliseren, zodat er van spanning weinig tot niets overblijft. Met Slachtoffers haalt ze bij lange na niet het niveau zoals we van Kava gewend zijn. Positief punt: een verhaal dat met veel vaart gelezen wordt, maar daardoor ook een thriller is die niet lang zal blijven hangen.
0	Ik dacht dat dit het boek van haar zelf was maar had het mis, dit wordt verteld door mensen die haar al die verdwenen jaren gevolgd hebben, journalisten enz enz, eigenlijk is het best wel saai en langdradig, toch heb ik het helemaal uitgelezen omdat er ook wel stukken in zitten dat je denkt van hmm hoe zit dat en waarom verteld ze daar niets over? OP dit moment ga ik haar echte boek lezen maar vrees dat ik het door dit boek met andere ogen ga lezen. Ik kan nu niet zeggen van yes ga dit boek lezen maar ook niet helemaal dat je het niet moet doen, beetje twijfel gevalletje. Het is niet echt heel super.
0	Er zitten wel leuke bladzijden tussen in dit boek maar weinig afwisseling in het verhaal. Af en toe wat langdradig.
0	Net als bij zijn vorige roman kon ik niet zoveel met de onbetrouwbare verteller en het spelen met genre-conventies. Geforceerd en artificieel, maar zonder dat het daadwerkelijk een hoger doel lijkt te dienen. Dit is de soort postmoderne moeilijkdoenerij waar je mij niet gelukkig mee krijgt.
0	Nee dit was niet mijn boek. Ik heb het uitgelezen, maar geloof dat ik daar nu spijt van heb. Het verhaal leek af en toe op stoom te komen, maar eigenlijk zette het nooit door. Het las wel makkelijk, maar veel meer kan ik er niet van maken.
0	Begon toch met veel plezier aan dit boek van één van mijn favoriete schrijvers, maar raakte op een bepaald moment het verhaal kwijt. Het werd een ware worsteling met King, en dat is jammer. Misschien waren die 622 bladzijden wat teveel en had het mij met minder woorden wél kunnen boeien, want op zich vond ik het verhaal wel een aparte wending nemen. Niet het beste boek van Stephen King naar mijn mening, en dat is jammer.
0	Ik ben er weer ingetrapt. De titel van het boek leek mij wel aan te staan. Echter, al gauw na het lezen van een paar hoofdstukken kwam ik er weer achter hoe chaotisch het werd geschreven. Kort daarna ben ik met verder lezen gestopt.
0	Dat Baudet de gave heeft om een verhaal te vertellen valt niet te ontkennen. Een verzameling overdreven dure woorden en pompeus taalgebruik (doorspekt met feitenkennis over geschiedenis, kunst en muziek) maakt echter nog geen goed boek. Dat is het grootste probleem wat betreft deze roman. Plus het feit dat het verhaal wat voortkabbelt naar een einde dat je al van verre aan ziet komen. Het is net aan genoeg voor twee sterren.
0	Ondanks dat het geen dik boek is, moest ik mezelf halverwege echt pressen om het op tijd uit te lezen, want vanaf dat moment kon het verhaal me niet echt meer boeien. Zonder verdere intro, volg je als lezer de levens van een stuk of tien personages na het overlijden van ene Matthias, die ze allemaal gekend hebben. Uit die verhalen (elk hoofdstuk een ander personage) rijst stukje bij beetje een beeld op van de persoon die Matthias geweest moet zijn en op het laatst ook hoe hij aan zijn einde is gekomen. De personages zijn allemaal wat zonderlinge figuren die zelf ook het nodige op hun pad hebben meegemaakt en ze kennen elkaar ook onderling. Die opzet kan in theorie best goed werken, maar dit boek bracht me te vaak aan het twijfelen over wie er nu weer ten tonele werd gevoerd. Ook miste ik samenhang, de idee van een plot en een verhaal dat ergens naar toe gaat. Misschien is dat wel de boodschap uit het boek. We leven allemaal als zandkorrels bij elkaar in een zandkasteel en af en toe stort er ineens een stukje in. Dan denken we dat het kasteel instort, maar dat gebeurt niet. Het leven gaat door, ook Na Matthias.
0	Ik had zoveel lovende woorden gehoord over dit boek. Ik was wat sceptisch. En ik werd bevestigd in het idee dat werken voor een boekenclub niet inhoudt dat je zelf ook even een boek kan schrijven. Tenminste een goed boek. Ik vond het ongeloofwaardig en over de top vaak. Schoenmaker houd je bij je leest.
0	Sympathiek fabeltje over een joods jongetje dat spirituele, levensbeschouwelijke en praktische steun vindt bij een islamitische kruidenier. Schmitt doet wat Coelho bijvoorbeeld ook doet: de grote wereldreligies gebruiken als een grabbelton om er elementen uit te vissen die binnen een zelfhulpboekenlogica passen van zelfontdekking en persoonlijke groei. Ik hoopte oprecht iets te leren over het soefisme, maar het voorspelbare verhaaltje is meer sentimentele feelgood dan iets anders.
0	Een taai boek, naar mijn bescheiden mening. Ik vond het naar het einde toe ook wat rommelig worden, het voelde een beetje aan als hoop-herrie-filmscript. Gevallen meisjes vond ik beter, was ook de reden waarom ik dit boek wel wilde lezen. Maar nu even geen Ingrid Black meer voor mij... 2,5 ster, en in dit geval dus naar beneden afgerond.
0	Van deze schrijver heb ik dus nog nooit een boek gelezen en afgaande op de zeer goede recensies en veelbelovende kritieken heb ik me laden verleiden tot het lezen van het vuistdikke boek. Het begin klonk veelbelovend maar naarmate ik halfweg was begon het me ietwat tegen te steken. Het is een aaneengeschakelde monoloog van een beheerder van vakantiehuisjes die onverwacht het bezoek krijgt van een onbekende. Hij begint zijn eigen verhaal te vertellen tijdens het doppen van bonen over zijn leven en bijbehorend over het lot en toeval.Hij meanderd van zijn onbezorgde kindertijd op het Poolse platteland via de tweede wereldoorlog, zijn opleiding als elektricien en geeft tussendoor wat info over zijn passie van het saxofoon spelen. Maar het duurt voor mij allemaal wat te lang. Het zal zeker literair een hoogstandje zijn voor de kenners maar ik was het moe. Het eind is wat het was.
0	Na de eerste thriller van Michael Robotham had ik wel hoge verwachtingen van Het verlies. Maar het boek is me zwaar tegengevallen. Het is een warrig, ongeloofwaardig boek met een bij vlagen onbegrijpelijke plot. Niet om door te komen! De karakters boeien niet, aan het verhaal is geen touw vast te knopen. Halverwege heb ik besloten dat het me allemaal te veel en te saai werd en heb ik het boek weggelegd. Eén zwaluw maakt nog geen zomer.
0	Het boek is enerzijds een thriller (nou ja), anderzijds een geromantiseerd pamflet. Het thriller gedeelte is kafkaiaans, maar Dijkzeul is geen Kafka, allesbehalve. De mengvorm van pamflet en roman is door grote schrijvers met succes beoefend, zoals Dickens in Nicolas Nickelby en Multatuli in Max Havelaar, maar deze vorm vraagt om een meesterhand en die heeft de schrijfster niet, al kan ze heel redelijk verhalen vertellen. Al met al min of meer mislukt.
0	"Nooit verliefd worden" is een van de weinige boeken die ik niet heb kunnen uitlezen. Het ligt al een jaar op mijn nachtkastje. Langdradig op het vervelende af, niet boeiend geschreven, er zit geen verhaal in. Dit boek kan het beste worden omschreven als een verzameling losse seksscènes, zonder enig verbindend scenario waarin je wordt meegenomen. Het eerste deel met Wes is nog wel leuk en opwindend, omdat de aantrekkingskracht tussen Mia en hem er vanaf spat, maar bij de volgende mannen gaat het verhaal bergafwaarts. Je kunt je op geen enkele manier verbinden met de zeer oppervlakkige, eendimensionale karakters. Geen aanrader.
0	Ik was zeer blij dat ik het 2e boek van Hans Koppel mocht lezen nadat ik zijn 1e boek Ze komt nooit meer terug had verslonden en totaal van de wereld was. En door zijn debuurt had ik een hoge verwachting die helaas totaal niet uitkomt. Je bent nu van mij is niet spannend, je weet wie de dader is, Anna is naïef. De hoofdstukken zijn kort, de leesbaarheid zeer gemakkelijk en veel wit. Wat jammer. Je bent nu van mij is mij zeer tegen gevallen.
0	Stan Lauryssens weet als ex-gedetineerde perfect de sfeer te scheppen die in een rechtzaal, gevangenis of politiekantoor heerst. In al zijn boeken zijn de flauwe moppen en de sexistische uitspraken talrijk aanwezig. Bij het eerste boek is dit goed, leuk en grappig. Bij de volgende boeken verflauwt dit en na een aantal boeken heb je het wel gehad, zeker als het verhaal zelf weinig om het lijf heeft. Geen tijd voor tranen bestaat voor een groot deel uit opsommingen, beschrijvingen, flauwe mopen en racistische uitspraken. Het verhaal zelf is een opvolging van gebeurtenissen waar na een tijdje niemand nog wijs uitraakt omdat geen van deze zaken deftig worden uitgespit! Het boek raast voort zonder ook maar enige diepgang. Het racisme is soms zo duidelijk aanwezig dat zelfs het feit dat het verhaal zich in Antwerpen afspeelt maar een flauw excuus is. Tegenvaller!
0	Na Bloedlijn waar ik niet zo wild van was heb ik het toch nog een keer geprobeerd met glashart. maar opnieuw wist het me niet te pakken. Ik stop maar met deze serie, ik denk dat het niets voor mij is.
0	Ik vond het een saai en langdradig boek. Omslachtig geschreven, verloor vaak mijn aandacht en heb meerdere keren getwijfeld om het boek weg te leggen. Zo jammer, had hoge verwachtingen omdat de andere boeken van Stefany Meijer tot mijn favorieten behoren!
0	Ik kom er níet doorheen, terwijl de andere boeken wel goed zijn... Vreemd, wellicht een uitprobeersel, verandering in stijl? Geen geslaagde verandering wat mij betreft.
0	Lege plek leest erg lekker weg, maar het wil maar niet vlotten. Het is zoals alle boeken van J. Kellerman een goed verhaal, met redelijk echte mensen erin, maar ik bleef maar wachten op wat echte spanning, die dus niet komt. Da's erg jammer, want deze schrijver kan je wel degelijk op het puntje van je stoel laten zitten. De personages vond ik een beetje saai, vooral hoofdpersoon Jeremy Carrier. Wat is die man braaf. Hopelijk volgende keer weer beter.
0	Vergelijkbaar met het debuut: niet spectaculair en ook niet echt slecht. Wat wel een ster kost, is het feit dat dit verhaal nog onwaarschijnlijker is dan het vorige. De trouwe schare vrienden die steeds om hoofdpersoon Ruth heen hangen, de vergezochte plot, die zwangerschap waar niemand echt moeite mee heeft behalve Ruths ouders (en die uiteindelijk ook niet). Leest wel lekker weg, goed genoeg voor de vakantie.
0	Op zich wel een aardig verhaal, maar er wordt veel bijgesleept dat niet relevant is in het verhaal, zoals de familie van Kinsey Malone die zich aandient. Als het puntiger geschreven was dan was het meer dan behoorlijk goed geweest.
0	Boek niet uitgelezen, er waren zoveel belevenissen dat het niet meer reeël leek. Bovendien vond ik dat de gebeurtenissen ook weinig uitgediept werden.
0	Altijd spannend een nieuwe Dan Brown denk je. Het boek lezend neemt de teleurstelling naar het einde steeds verder toe. Natuurlijk is het boek niet slecht geschreven en is het best vermakelijk, maar de boeken van Dan Brown worden wel steeds meer een herhaling van zijn eerdere werk. Sinds de Da Vinci code gaat het bergafwaarts. Vervang Parijs en London door Bilbao en Barcelona, vervang Da Vinci door Gaudi, vervang Sophie door Ambra Vidal en zo kan ik nog wel even doorgaan. Met andere woorden hoe intelligent ook hier weer een aantal beschouwingen worden ingevlochten in het boek en hoe aardig gestrooid wordt met allerlei wetenswaardigheden over kunst en wetenschap, het boek is niet spannend. En één grote herhaling. Jammer. Ben benieuwd wat er gebeurt als Dan Brown een totaal andere opzet zou kiezen, met nieuwe hoofdpersonen en een geheel andere setting. Wellicht dat er dan wel een nieuw en spannend boek ontstaat.
0	Er mankeerde van alles aan het ebook (de eerste tien pagina's waren amper te lezen en dat is toch jammer voor 9.99) en ook inhoudelijk valt er van alles op aan te merken, vooral omdat het een beetje (boel) aanvoelde als een 'vluggertje' en het echt slechts sporadisch het RTL Boulevard-niveau ontsteeg. Maar goed. Met dit boek van Charles Groenhuijsen krijg je wel een aardig beeld van Donald Trump, de verkiezingsstrijd en de kans die hij werkelijk maakt om in november zijn protserige appartement in de Trump Tower in Manhattan te verruilen voor het Witte Huis in Washington. Er zijn vast betere boeken te vinden over Trump, en anders komen ze er vast in 2016.
0	Geen pakkend verhaal, ik vond het moeilijk om het boek door te komen... Geen aanrader.
0	Hoge verwachtingen had ik van dit boek. Een boekhandelaar die boeken als medicijn verkoopt. Klonk veelbelovend en ook min of meer herkenbaar, want ik probeer als lezer toch wel wat op te steken van de boeken die ik lees. Waarbij ik me wel afvraag wat de gemiddelde chicklit me nou echt leert, behalve dan dat mr. Right in het echte leven nooit al na 3 minuten ten tonele verschijnt. Je denkt nu misschien, waarom deze gedachtekronkel hier vermelden? En dat is nou precies wat me stoort aan dit boek. Je volgt het verhaal vanuit de boekhandelaar, maar tussendoor komen zijn gedachtes telkens tussen het verhaal doorgefietst. Ik ben dan keer op keer de kluts kwijt. Waar waren we in het verhaal en wat vindt de boekhandelaar ook alweer van gebeurtenis x. Na ¼ deel van het boek gelezen te hebben, vind ik het wel genoeg geweest. Ik geef het op.
0	Eva's oog is Karin Fossum's eersteling en misschien heeft dat er wat mee te maken, dat ik dit boek maar magertjes vond. De verhaallijn rond Eva Magnus vind ik eerder dun. Ze probeert haar kans te grijpen om van een grote geldsom te kunnen genieten in haar arm kunstenaarsleven en dat loopt niet helemaal zoals gepland. Een niet al te gelukte tijdssprong in het boek maakt het er voor mij niet echt beter op. Mogelijkheden voor verbetering zijn er wel. We maken ook kennis met inspecteur Konrad Sejer, die weduwnaar is met een dochter en een kleinzoon. Ik kan er inkomen dat de hierop volgende boeken van Karin Fossum mogelijks positief geëvolueerd zijn. Ze ligt bij mij echter achter op haar Zweedse voornaamgenoot, Karin Alvtegen, die mij zowel vroeger als nu na een zelfde soort opfrissingsoefening toch meer aansprak.
0	Ik heb het boek uitgelezen maar geen aanrader wat mij betreft. Teveel verhalen waardoor ik de essentie heb gemist.
0	Gelezen voor de leesclub maart 2013
0	Jammer het thema sprak mij aan maar ik heb er moeite voor moeten doen om het boek uit te lezen. Net even gezocht op het woord 'tranen', het komt nog nèt geen 100x voor in de tekst. Een aangrijpende waargebeurde situatie kan beter niet in deze vorm geschreven worden. Ik heb het beoordeeld met 1 * en ik ben niet de enige zag ik.
0	zelf ben ik 'n grote fan en verslinder van de Cussler-boeken. Cusslers boeken hebben 'n goed vast concept, zo ook de Oregon-boeken. normaal bestaat het verhaal uit 70% concept en 30% uit toevoegingen. deze laatste bepalen de kwaliteit van het verhaal. in dit boek is de schrijver vergeten om er iets aan toe te voegen zodat het lijkt op 'n soepje zonder vlees en groenten. jammer, ik hoop dat dit maar éénmalig is. met de juiste toevoeging had het verhaal met dit thema met gemak 4 sterren kunnen halen. jammer, jammer, jammer
0	Ik spaar geen literaire juweeltjes, maar dit boekje wilde ik graag hebben, omdat het van Marion Pauw is. Een schrijfster die ik hoog heb staan, maar waarbij het nu niet gelukt is om me te boeien. Een slap verhaal wat ik gisteren- avond gelezen heb en nu eigenlijk alweer vergeten ben... Ik begrijp, dat het erg moeilijk is om in zo'n klein boekje een sterk verhaal te proppen, maar dat is de kunst van het schrijven! Buiten de verzamelaars denk ik, dat de literaire juweeltjes in eerste instantie uitgebracht worden om mensen kennis te laten maken met een schrijfster. Ik vind het dan ook van groot belang, dat juist in zo'n klein boekje een sterk verhaal moet zitten!
0	Voor mij was dit boek niet meer dan een slap aftreksel van het Rosie Project van G. Simsion: een hoofdpersoon met autistische trekjes, die geconfronteerd wordt met "normale" mensen...alleen zonder de luchtigheid en zonder de humor van Simsion. Jammer!
0	Ik heb heel veel moeite gehad om mijn hoofd bij het boek te houden, wat was het lastig te volgen. Victoria gaat van hot naar her met zijn verhaal; dan zijn we weer bij het thuisfeest en dan weer op het weiland opzoek naar de weg terug. De flashbacks en –forwards maken het heel moeilijk om nou echt te weten wat er gaande is. Na ongeveer tweede derde van het boek begreep ik pas echt wat er aan de hand was. Op de een of andere manier bleef het mij wel boeien. Door de verwarring wilde ik toch weten wat er nou echt gebeurde. Toen ik er eenmaal achter was, bleek het verhaal echt boeiend te zijn. Je gaat je meer verdiepen in de personen en je gaat banden met hen ontwikkelen.
0	Mijn eerste leeservaring met Daniel Blake. En ik denk ook meteen de laatste. Ik heb begrepen dat Vermoorde ziel een reeks gaat worden met Patrese in de hoofdrol, maar ik denk dat ik het volgende deel niet meer zal lezen. De eerste 300 blz. heb ik mij letterlijk doorheen moeten worstelen. Ik vond het langdradig, saai en totaal niet spannend. Uiteindelijk waren de laatste 100-120 blz. goed te lezen en nog enigszins spannend, maar dat maakte de voorgaande 300 blz. niet goed natuurlijk. De ontknoping kwam dan toch voor mij onverwacht, had het toch niet zien aankomen, hoewel ik het had kunnen bedenken achteraf, als ik er over nadenk. De vele bijbelteksten en uitleg over de islam en koran (soms pagina's lang), vond ik zeer storend en niks toevoegen aan het verhaal. Die heb ik dan ook grotendeels overgeslagen, het feit dat ik daar gewoon overheen kon lezen en verder kon gaan zonder iets te missen van het verhaal, bewijst voor mij dat het totaal nutteloze informatie was. Misschien ligt het aan het feit dat ik zelf totaal niet gelovig ben dat het oninteressant en ergerlijk was voor mij. Verder is Blake ook een liefhebber van opsommingen: er zijn twee soorten mensen....je kan dingen op 3 manieren uitleggen....vervolgens volgt er (soms 2, 3 blz. lang) een uitleg welke twee soorten mensen er zijn enz. Nadat je je weer hier doorheen hebt geworsteld gaat het verhaal weer verder, maar het beetje spanning dat er dan misschien was voor de opsomming, is daardoor totaal weer verdwenen ! Ik ben blij dat het boek uit is, absoluut geen topper wat mij betreft !
0	Ik heb dit boek gewonnen bij best of YA/ young adult boeken en ben ontzettend blij dat ik hem eindelijk mocht lezen want het onderwerp sprak me enorm aan. Ik vind de voorkant van het boek geweldig! Vooral die jurk en ik ben sowieso fan van al de boeken covers van Kiera Cass (de selectie sowieso). Ik ben een groot fan van De Selectie serie, ook geschreven door Kiera Cass. Maar ik zal toegeven dat ik dit boek niet fantastisch vond. Het onderwerp trok me wel heel erg, maar ik vond de uitwerking tegenvallen. Hoe de sirenen tegen de Oceaan praten was een vreemd aspect. Ik heb veel fantasie, maar dit viel mij een beetje te kinderachtig en gemakkelijk uit. Het boek lijkt wel door iemand anders geschreven te zijn en dat vond ik heel erg jammer maar misschien moet ik het daarintegen wel wat minder met de selectie vergelijken aangezien ik die helemaal fantastisch vond maar het er helemaal niet op lijkt. Dit onderwerp is gewoon niet zo goed uitgewerkt vind ik. Het boek leest wel lekker vlot en ik had hem naast het drukke van school best snel uit voor mijn doen. Verder vind ik het wel jammer dat het een standalone is. Als ze het wat verder uitgebreid hadden was het best een leuke serie geworden en had ik het misschien nog wel wat gevonden aangezien het dan wat beter uitgewerkt kan worden. Ik ga hem denk ik binnenkort nog een keer lezen en probeer het dan apart van kiera haar andere boeken te zien met de instelling dat de uitwerking minder goed is maar toch redelijk leuk om te lezen. Ik vond het heel leuk om in ruil voor het gewonnen boek een review te schrijven :). Ik hoop dat ik dit vaker kan doen.
0	Op dit boek is inmiddels een vervolg geschreven, en die reis naar Little Dribbling ligt klaar om te gaan lezen. Maar ik wilde starten met de oorspronkelijke reis van Bryson. Dat viel een beetje tegen. Het was mij wat te negatief. Elk hoofdstuk starten met mopperen over een bewuste stad of situatie en dan toch bladzijdes volschrijven over datzelfde thema. Overigens is de stijl van schrijven wel aantrekkelijk, het leest vlot door. Afijn ... het vervolg kan op deze manier alleen maar meevallen!
0	Aardig verhaaltje opgeleukt met wat(semi)wetenschapelijke voetnoten. Wel erg doorzichtige codes, als de betrokken personen cryptologie hebben gestudeerd dan is deze opleiding zeker een keuzecursus van de moedermavo, jonge jonge wat simpel! Vooral de kluiscode en nog erger het rijmpje in spiegelschrift! De held van het verhaal vertelde enkele tientalle pagina's hiervoor notabene zelf over de schrijfgewoonte van onze leonardo!!! Het lijkt meer op een boek van een film, terwijl het andersom staat te gebeuren.
0	Ik had dit boek en ben fan van deze schrijver maar toch heb ik het via de boekenjagers doorgegeven
0	Dit was niet zo'n beste kennismaking met de boek(en) van Paul Goeken. Ik heb er lang over gedaan maar net als die lange zinnen, er niet veel wijzer van geworden. Geen enkel moment van spanning is over gekomen en heb dus maar ook de pogingen om me er door heen te slepen gestaakt. Te veel personages die geen indruk achter gelaten hebben om mij er in te verdiepen, nietszeggend. Jammer.
0	Een van de weinige boeken die ik niet uit ga lezen. De schrijfster heeft een mooi “wat klassiek” taalgebruik en mooie metaforen. Helaas voor mij deze keer niet genoeg om door te lezen. Het is een “zwart” boek en ook de poep/pies dingen en dierenmishandeling geeft mij reden dit boek weg te leggen en dat doe ik niet snel. De twee sterren zijn alleen voor het mooie taalgebruik.
0	Poehh, ik ben dit boek steeds meer diagonaal gaan lezen. Het gaat niet zo zeer over de moeder van de schrijver, alswel over zijn eigen jeugd en ongeloof. Eindeloze rationele uiteenzettingen om bijbelse verhalen en gebeden onderuit te schoffelen ( zoals bijvoorbeeld het verhaal over de ark van Noach, de geloofsbelijdenis, en het onze vader), die werden me echt te veel. En de mededeling dat een bepaalde anekdote terug te lezenis in 1 van zijn andere boeken is ronduit irritant. Jammer, er zijn (veel) mooiere moederboeken, en er zijn niet te vergeten veel mooiere boeken van Maarten t Hart.
0	Na schijngestalten te hebben gelezen, hoopte ik eigenlijk dat dit boek beter zou zijn. En helaas is ook dit boek niets voor mij om bijna dezelfde redenen als dat schijngestalten tegen viel. Dat zit het hem voornamelijk in gevoel en emoties. Het boek draait eigenlijk helemaal om het verlies van Isabelle, het dochtertje van Frederique. Maar eigenlijk krijg je pas de laatste paar bladzijden van het boek de emotie te zien die gepaard gaat met het verlies van iemand. Ondanks dat dit het hele boek door centraal staat, weet Hartman dit echt pas op het laatst over te brengen naar de lezer. Een cruciaal gemist punt. Ik had bij het lezen van het boek ook veel meer het gevoel dat het om diverse concertverslagen ging met een muzikale achtergrond van de hoofpersoon en dat het eigenlijke verhaal verloren ging. Ook is het einde van het boek, de ontknoping van de dader, helaas niet verrassend, jammer.
0	Ik denk dat mijn verwachtingen voor dit boek een beetje te hoog waren en dat hij me daarom tegen viel. Ik moet eerlijk bekennen dat ik gewoon stukken heb overgeslagen omdat het gewoon teveel bla bla in mijn ogen. Even ter verduidelijking, ik bedoel hier niet mee wat er is gebeurd in Oradour zelf, dat was vreselijk, maar haar verhaal eromheen, het werk in New York en zo. Dat vond ik erg langdraderig.
0	Het verhaal op zich is leuk, maar niet meer dan dat. Wat mij heel erg stoorde was de slechte vertaling. Soms werden Engelse zinnen 1 op 1 overgenomen in het Nederlands. "Hit the ground running", moet je niet letterlijk vertalen. Dat leidde zo erg af van het verhaal, dat ik het volgende in het Engels ga lezen. Gelukkig was het boek gratis (via Kobo).
0	Aardig verhaaltje maar ook niet meer dan dat. Spannend vind ik het nergens en het 'gezeur' van Nora en haar huis (en huwelijk) heb ik nou wel gehad. Het voegt voor mij niks toe, dat vond ik ook al in het eerste boek. Plot zit goed in elkaar, dat dan weer wel en het heeft lekkere korte hoofdstukken waardoor het vlot leest.
0	Twee sterren voor de eerste twee delen van deze roman, het laatste deel was mij te filosofisch allemaal. Het boek draait om de vriendschap tussen twee vrouwen, al heeft het soms meer van een ingewikkelde liefdesrelatie. In deel 1 is de vertelster 11 jaar en in het volgende deel begin 20. Ik vind het altijd weinig realistisch als de hoofdpersoon een kind is maar praat en/of denkt als een volwassene, zoals hier bij Palmen. Geef mij dan maar Kees de jongen van Theo Thijssen. Vond het erg moeilijk om geïnteresseerd te blijven in de personages. En het laatste deel was echt niet te harden. Als je dan zo graag wilt laten zien dat je filosofie hebt gestudeerd schrijf dan een filosofisch werk.
0	De boodschap van het boek is mooi. 2 mensen die veel ellende hebben meegemaakt en niet in liefde durven te vertrouwen gaan samen op weg. Ondanks het mooie verhaal kwam ik toch moeizaam door het boek ik moest me er telkens toe zetten om weer een stukje te lezen. Jammer!
0	Af en toe een chicklit, daar is niks mis mee. Bij Shopaholic heb ik soms best wel kunnen grinniken, maar dit boek deed me niets. Zeer oppervlakkig en voorspelbaar. Als je héél veel aan je hoofd hebt maar toch per se wilt lezen, dan is dit boek reuze geschikt.
0	Ik vind dit boek echt niet goed geschreven heel oppervlakkig allemaal en alles wordt telkens herhaalt. Kon heel moeilijk mijn aandacht erbij houden, gewoon heel saai, ik heb betere boeken van haar gelezen.
0	Dit boek van Innes viel me zwaar tegen, eerlijk gezegd. Net of deze even tussendoor geschreven was. Het was allemaal een beetje te veel van het goede, bijvoorbeeld wanneer de hoofdpersonen eerst in de berghut onder schot worden gehouden en vervolgens met zijn allen liedjes gaan zingen. Ook de manier waarop Blair op een gegeven moment na een moordaanslag terug weet te keren naar de hut deed erg ongeloofwaardig aan. Jammer; de auteur kan/kon veel beter!
0	Arjen Lubach schrijft en speelt. Dat doet De Slimste Mens niet onverdienstelijk, gezien de aandacht en de prijzen die hij voor zijn schrijf- en speelwerk krijgt. Eind februari verscheen zijn eerste thriller, IV, waarin een jonge moeder na het plotselinge overlijden van haar vader op zoek gaat naar een oud document met een schokkende onthulling over de geschiedenis van Nederland. Niets bijzonders dus. Net als het eindresultaat. Want hoewel Lubach met een doorgaans fijne schrijfhand een vermakelijk verhaal neerzet, is het hem niet gelukt een teveel aan clichés en ongeloofwaardigheden te vermijden. Als je als thrillerliefhebbende veellezer - en daar zijn er veel van - kennismaakt met een rechercheur die toe is aan vakantie en hoopt ‘dat er in vredesnaam niets meer gaat gebeuren’, weet je meteen dat hij snel hierna de zwaarste zaak van zijn carrière krijgt. Als slimme, maar verder doodnormale jonge vrouwen na een explosie of schietpartij slechts even slikken en weer doorgaan, en als een auteur op cruciale momenten met een nachtbrakende buurman of ooit opgestelde stamboom op de proppen komt, is de kans op een diepe lezerszucht groot. Of het nu met haast, onkunde, gemakzucht of onderschatting van het lezerspubliek te maken heeft, ik weet het niet, maar fabelachtigheid is een euvel waaraan veel verhalen in de overvolle thrillerwereld mank gaan. Het maakt IV tot een boek dat je graag even weglegt, in de hoop dat je de volgende keer wel wordt meegesleept. Jammer. Dat had zeker Arjen Lubach slimmer kunnen aanpakken.
0	Van een boekje met slechts 93 pagina's verwacht ik nu ook niet veel diepgang in personages en complexiteit in het verhaal. Maar dit verhaal was nu echt wel heel simpel. Je leest het in één ruk uit niet omdat het zo razend spannend en goed geschreven is maar gewoon omdat het zo oppervlakkig en eenvoudig is. Een zijsprong in het repertoire van Jussi om snel te vergeten. Op naar een waardig vervolg van de serie Q.
0	Het boek kon me absoluut niet boeien. Heb het laatste gedeelte dan ook diagonaal gelezen.
0	Als je de flaptekst leest denk je dat je een familiegeschiedenis gaat lezen over een familie in het Duitse Lübeck van de 20e eeuw. Dit was een roerige tijd in Duitsland. Eerst de Eerste Wereldoorlog, dan de Tweede Wereldoorlog en de onrusten van de jaren 90. We volgen de verschillende generaties in deze roerige tijden. Het verhaal houdt echter geen chronologische volgorde aan. Het springt van de ene tijd in de andere. Normaal gesproken heb ik daar niet zo’n moeite mee, maar bij dit boek viel dit toch wel tegen. Het is wel poëtisch geschreven, hoewel het op het eind meer een wirwar van hallucinaties is dan poëzie. Er zit volgens mij ook veel symboliek in dit verhaal. Hiervan is veel mij echter ontgaan. Dit had meer aandacht verdiend met meer uitleg en diepgang. Er zit ook veel magie in het boek, waarvan de betekenis me niet duidelijk is. Hier wordt ook niet op ingegaan. Het verhaal wordt helaas niet één geheel. Het bestaat voor mij uit losse stukken geschiedenis en de verhaallijn is mij niet helemaal duidelijk. Hierdoor gaan de personages helaas ook niet leven.
0	Het is waar, ik heb het boek in een ruk uitgelezen, maar ik voelde me steeds meer bedrogen. Wat een ingewikkelde manier om een aantal mensen bijeen te roepen. Maar goed, als u denk dat acute stralingsziekte door te wrijven met een knaagdier genezen kan worden, moet u dit beslist lezen. Wat mij betreft: jammer dat er geen knop met nul sterren is.
0	Mijn verwachtingen van dit boek lagen hoger dan toen ik het gelezen had. Meer omdat ik het me persoonlijk aan ging trekken denk ik. Met de schrijfstijl en het verhaal zijn beslist niets mis. Echter verloor ik de sympathie voor de hoofdpersoon. Dat maakte het voor mij heel lastig om het positief te zien. Ik durf het ook wel neer te schrijven. Zelf geleefd met een man die twee jaar lang ziek was. Ik heb het niet in mijn hoofd gehaald om naar andere mannen te kijken. De eerste jaren na zijn dood vond ik dat wel een worsteling in mijzelf om opnieuw te kunnen en te mogen beginnen, na het loslaten van mijn grote liefde, de vader van mijn twee kinderen. Ik schrijf dit erbij zodat iedereen kan lezen waarom ik niet positief ben over dit boek. Het is dus om persoonlijke redenen.
0	Ik heb het boek gelezen en ik had enorm moeite om me erdoor te worstelen. De personages hebben totaal geen diepgang en maken niet de minste ontwikkeling door. Daarnaast had ik het gevoel dat de gimmick van het hele epos (de ongecensureerde scheldpartij die telkens terugkomt) gewoon maar schelden om het schelden was en geen enkele nuttige functie binnen het verhaal vertolkt. Helaas had de schrijver ook voorafgaand aan de leespoging geen goeie beurt gemaakt, door het schaamteloos overpromoten van zijn eigen boek. Hij houdt er ook een gigantisch snel schrijftempo op na (de snelheid waarmee zijn boeken verschijnen is enorm) en dat wordt ook weerspiegeld in de matige kwaliteit van de uiteindelijke uitgave. De rechtlijnige plot wordt her en der voorzien van uitlopers, waarvan je gevoel krijgt dat die zonder enige structuur of schrijfplan op het moment van neerpennen nog snel werden toegevoegd. Na het lezen had ik gevoel dat de auteur wel degelijk over kwaliteiten beschikt om een sterk verhaal naar voor te schuiven, maar dat hij deze hoegenaamd niet heeft aangewend toen hij zijn hersenspinsels neerpende. Een teleurstellende en ergernis-wekkende leeservaring.
0	Ik heb dit boek al een jaar of 10 in mijn bezit en probeer het al even zo lang te lezen. Het wil alleen niet echt lukken, want ik vind het een langdradig boek. De meeste boeken van John Grisham kan ik wel waarderen, maar deze vind ik ronduit slecht. ik kom tot ongeveer pagina 100 en leg het dan weer weg.
0	Pff eindelijk uit, dat zegt al genoeg lijkt me kon er maar moeilijk door komen, het boek is zeer langdradig en toch moet en zal je het uitlezen, omdat je toch wilt weten hoe het nu zit,maar zeker niet mijn favoschrijfster..
0	Op zich heb ik niks tegen een verhaal met veel personages, maar dit boek was toch echt een beetje teveel van het goede. Er zitten zoveel verschillende personages en verhaallijnen in dat het erg onoverzichtelijk wordt. Dit komt het boek niet ten goede. Er gebeurt te veel en je wisselt te vaak om het boeiend te kunnen houden. Ik dwaalde al snel van het verhaal af met mijn gedachten omdat het gewoon niet te volgen was. Voor mij dus maar 1 ster. Een van de slechtste boeken die ik ooit heb gelezen.
0	De reis van een Boeddhabeeldje door de tijden heen wordt weergegeven. Een boeiend verhaal wat door het beeldje zelf verteld wordt. Helaas is na 78 blz. dit fantasierijke verhaal ten einde. De daarop volgende 10 verhaaltjes waren niet echt boeiend.
0	Pfff, wat moet ik met dit boek? Voor mijn gevoel hangt het verhaal als los zand aan elkaar, is het van alles niks (geen thriller, geen filosofisch werk, geen psychologische roman) terwijl het dat alles blijkbaar wel wil zijn, en is het een aaneenschakeling van lelijke, vaak telegramachtige zinnen. Spinoza heeft niks met de rest van het verhaal te maken, of is het idee dat het zinloos is om Spinoza te lezen, omdat het nergens over gaat, zoals de roman zelf?
0	Ik denk dat het een heel interessant en spannend boek is. Ik ben erin begonnen met veel animo, ik hou van fantasyboeken en de verbeelding die je daarvoor nodig hebt. Dit boek was voor mij persoonlijk helaas niet te doen, er worden teveel vreemde namen en begrippen gebruikt. De schrijver lijkt ervan uit te gaan dat de lezer begrijpt waar het over gaat, hoe deze wereld in elkaar steekt en wat iets is of doet. Daarnaast zou het handig geweest zijn om een kaart in het boek te hebben omdat er veel verwijzingen zijn naar diverse stadsdelen of gebieden door middel van 'aan de rechterkant, in het zuiden, recht vooruit gezien' etc etc maar dat is bijna onmogelijk te plaatsen. Jammer, want ik denk dat het een enorm goed boek en een heel sterk verhaal eigenlijk is. Wellicht probeer ik het in de toekomst nog eens.
0	Met een korte overlap worden drie aaneengesloten reizen beschreven. Daarvan spreekt de laatste trip naar Mongolië het meest tot de verbeelding. Dit heeft te maken met de vele en uitvoerig beschreven bezoekjes aan de ambassade-, postkantoor- en andere noodzakelijke praktische handelingen die vaak tegenzitten op de andere twee reizen. Dit geeft een realistisch, maar weinig inspirerend beeld van de reis. Verder mis ik een soort diepgang bij de reizigsters, er is zeer beperkt interesse in de lokale eetgewoontes- of gebruiken. Desondanks mag ik graag dit soort verhalen lezen vanuit een bewondering voor het lef van de reizigers. Ze doen het toch maar mooi!
0	Wat een afschuwelijk boek als je geen orthodoxe christen bent. Protestantse romans kunnen ook voor niet christenen amusant zijn, maar dit boek gaat over de grens.
0	Het boek is voor het eerst verschenen in 1989. Dat is bijna 30 jaar geleden en dat is te merken in het taalgebruik dat nu soms komisch overkomt. Zo wordt er gesproken over blaffers, pegels, smerissen en makkers. Woorden die we nu eigenlijk niet meer gebruiken. Ook de stijl van schrijven is erg oubollig. Er wordt heel veel gebruik gemaakt van vergelijkingen zoals bijvoorbeeld: “Een smeris zonder penning is hetzelfde als een trompettist zonder mondstuk” en “Ik voelde met net zo vol leven als een troep sledehonden”. De bedoeling is waarschijnlijk om humor in het boek te brengen, maar het komt nu niet meer over. Bernie Günther, de hoofdpersoon, is ook niet erg sympathiek. Hij schiet net iets te graag, drinkt veel en is verzot op geld. Het decor van het boek: Berlijn 1936, maakt het boek interessant, maar dat is voor mij nu nog niet voldoende om het tweede deel van deze Berlijnse trilogie te lezen.
0	Al vlug wordt duidelijk dat toegewerkt wordt naar de gebeurtenissen van september 11. Auteur maakt het zich daardoor m.b.t. de "ontknoping" wel erg gemakkelijk. Boek was voor mij een teleurstelling !
0	Het eerste driekwart van het boek is een ietwat vreemde, maar zeker boeiende historische roman. Hierna gaat het snel bergafwaarts. Ik was zo teleurgesteld in de wendingen van het laatste deel, dat ik het niet kon opbrengen om het boek uit te lezen, en daar heb ik niet eens spijt van.
0	Ik had dit boek gezien bij hebban. Het leek mij een ontzettend leuk boek. Toen ik het in bezit had, dacht ik nog wat een dun boekje. Dat heb ik zo uitgelezen. Helaas had het boek wel dunner mogen zijn. Ik kon er niet door komen. Een saai verhaal, ik kon me totaal niet in het verhaal inleven en de personages stelde teleur. Ik moest van mezelf het boek uitlezen om het eerlijke kans te geven, maar had het toch eerder moeten wegleggen. Dat heb ik tijden niet met een boek gehad.
0	Ik vond dat ik dit boek maar eens moest lezen omdat het al enige tijd in de top 10 stond. Daarbij moest ik even over een drempel heenstappen omdat ik altijd een beetje moeite heb met een verhaal dat in de 'ik'-vorm geschreven is. Het was moeilijk om in het verhaal te komen. Het middelste deel kon wel mijn aandacht trekken maar het laatste deel was weer een stuk zwakker. Er bleven veel losse eindjes bestaan en soms werd een item dat veelbelovend aangekondigd werd, nooit meer vervolgd. Het was net alsof er alinea's weggevallen waren. Jammer, want het verhaal op zich had veel meer uitgediept kunnen worden.
0	Na de ontvoering van de dochter van gouverneur Ducane is de FBI in rep en roer. Wanneer Perez zich meldt en aangeeft dat hij de ontvoerder is en zijn eisen op tafel legt is iedereen verbijsterd. Hij wil namelijk dat Ray Hartmann opgespoord wordt en naar New Orleans komt, zodat hij zijn levensverhaal aan Hartmann kan vertellen. Als tegenprestatie zal hij daarna zeggen waar Catherine Ducane vastgehouden wordt. Ze hebben geen andere keus dan ingaan op de eisen van Perez. Na alle reviews, die over het algemeen erg lovend zijn, had ik echt het gevoel dat ik een heel ander boek las met toevallig dezelfde titel. Het boek is saai, langdradig, teveel details die er niet toe doen, en absoluut niet spannend. De enige reden dat ik dit boek uitgelezen heb is dat uit andere reviews blijkt dat de afloop zo onverwacht en toch wel spannend is. Daar snap ik helemaal niets van want de afloop kon je van mijlenver al aan zien komen. Volgens mij heb ik nog nooit zolang over een boek gedaan om het uit te lezen. Voor mij, in elk geval voorlopig, geen Ellory meer. Wat mij betreft geen ster maar dat mag niet dus dan maar 1..
0	Het boek krijgt van mij maar 2 duimpjes, omdat het bol staat van de erotiek en sex. Niet echt mijn ding!
0	Iedere keer als er een nieuwe Slaughter uitkomt sta ik als eerst in de boekwinkel. Zo ook met Veroordeeld. Wat een tegenvaller; kan haast niet geloven dat het door Slaughter is geschreven. Andere stijl, langzamer, veel minder pakkend, wat kinderachtig verhaal. Hoop dat volgende boek beter is; ze heeft door haar geweldige boeken nog steeds het voordeel van mijn twijfel.
0	Toen het boek binnen kwam viel de goud kleurige sticker op de voorkant direct op. Voor de fans van Grisham en Baldacci. Nu heb ik bijna alle boeken van Baldacci gelezen dus ik was erg benieuwd naar dit boek , maar ik kon niet erg aan het verhaal wennen. Ik had het idee dat ik er niet in kon komen. Lange hoofdstukken , heel veel informatie en waar ik me later aan begon te storen waren bepaalde uitspraken of verklaringen waarvan ik dacht waar komt dit nu weer vandaan en dan volgt in de volgende regel of tusssen haakjes een uitleg uit zijn jeugd of iets wat hij zich herinnerd. Ik had echt een beetje het idee dat het verhaal geschreven was , er commentaar op kwam en dat er daarna nog snel even een uitleg toegevoegd is. Na de eerste 100 bladzijden kom je wat beter in het verhaal en ik ben blij dat ik het uitgelezen heb. Maar dit kan voor mij niet tippen aan Baldacci.
0	Tja, wat valt hier over te zeggen, ik ben dan geen toplezer, maar lees toch graag maar dit boek. Kortom ik vond er niks aan. Het was veel te langdradig. De eerste 100 bladzijden zijn nergens voor nodig. Als je op bladzijde 100 begint te lezen snap je het verhaal net zo goed. Oké, het heeft een verassend niet te verwachten einde. Maar jeetje, die paar dagen zo langdradig beschrijven in dit boek. Het verhaal opzich is goed. De personages zijn verschillend en goed beschreven met elk hun eigen trekjes. Maar waar zit die spanning dan? Ik heb niks gevonden. Ik vond het een erg slecht boek, terwijl de achterkant best anlokkelijk is. Zeker onder het doen van Henk Apotheker.
0	Om eerlijk te zijn vond ik dit een beetje een vreemd boek. Het idee van een complot komt al snel naar boven, en de hoofdpersoon wordt al snel 'ontvoerd' maar dan begint een lange tijd waarin ze alleen op zoek gaan naar Z2 en Z3. Ik weet niet precies waar het aan lag, maar echt boeien kon dit boek me niet. Waarschijnlijk was het dusdanig onrealistisch dat ik erop afknapte, dat heb ik wel vaker. Tja, niet haar beste boek, laat ik het daar maar bij houden. Het valt me nu nog in dat het wel lekker wegleest, maar dat elk boek een mannelijke held bevat, het geen een beetje opgaat vallen nu meer ik boeken van haar gelezen heb.
0	Het tweede boek van Cornwell dat ik gelezen heb bleek het vervolg op Het eindstation te zijn. Uit voorafgaande recensies moet zij toch betere boeken geschreven hebben. Het eindstation vond ik al een onwaarschijnlijk verhaal, dit is wat mij betreft nog een zo mogelijk ongelofelijker gegoochel.
0	Ik ben Mo Hayder gaan lezen ,omdat ze vertelde dat het veel op Karin Slaugther leek,nou als het 1 ding is, dan is het wel dat dit boek zeker niet op die van Karin Slaugther lijkt.Ik ben zwaar teleurgesteld in dit boek en of ik uberhaupt nog een boek van haar zal lezen,ik denk het niet.De eerste dikke 200 blz dacht ik elke keer zal ik hem uitlezen of niet ,wel gedaan maar wat een zwak verhaal,dus van mij maar 2 sterren **,meer vind ik het niet waard..
0	Alhoewel ik een Scarpettafan ben vond ik de laatste boeken van Cornwell niet schitterend. Ik was dan ook benieuwd of Rood waas beter zou zijn. Helaas was het een ontgoocheling. Het verhaal sleept eindeloos lang aan, met ellenlange zinnen en beschrijvingen die naar mijn mening overbodig zijn. Het duurt meer dan 200 bladzijden voor je weet waar het verhaal eigenlijk naar toe gaat. En dat is rijkelijk laat vind ik. De ontknoping is niet slecht, maar dit weegt niet op tegen wat ik hieboven beschreef. Het is geen boek dat je zin heeft om verder te lezen. Jammer, want de eerste boeken rond Scarpetta waren steengoed.
0	Heb met enig leesplezier All inclusive en De vlucht gelezen, maar het boek Cruise vond ik echt slecht, verhaal was in het begin wel aardig maar halverwege het boek word het vreselijk ongeloofwaardig en het einde was voorspelbaar. Heb het uitgelezen maar denk niet dat ik snel meer een boek van Suzanne Vermeer zal lezen.
0	Ongelooflijk dat dit de zelfde schrijfster is als van de Jessica Haider serie, waar ik enorm van heb genoten en het erg jammer vond dat deze ineens stopte. Dit boek is erg voorspellend, en heeft geen spannende momenten. Een min of meer vervolg op de Nelleke Winter serie die de verloren moeder is en die nu als psychologe werkt. Een hoop gebabbel en een cursusje hoe werkt het bij de politie. Gezien de laatste zinnen van dit boek zal er nog wel een tweede deel verschijnen. Ik zal dit tweede deel echter niet gaan lezen. Jammer ik had een ander boek en niveau verwacht.
0	Wat jammer! Kathy Reichs is een auteur die ik graag lees en die meerdere, zeer spannende romans op haar naam heeft staan. Begraven beenderen is geen goede 8e geworden, integendeel: het verhaal is saai en humorloos, onbeert spanning, irriteert en doet geen enkel recht aan de ware, intrigirende vondst van een 'echte' collega, als je epiloog mag geloven. Ik kreeg een beetje deja-vu gevoel zoals bij Patricia Cornwell met Zuiderkruis, ook zo'n misser. Laat je door dit misstapje niet aan de zijlijn plaatsen en lees een Deja dead, of Fatale vondst. Aanraders!
0	Jammer, maar helaas. Zo lovend als ik was over Boek der doden, zo teleurgesteld ben ik in dit vervolg. Het boek lijkt veel te veel op zijn voorganger. Dus geen verrassend verhaal maar veel van hetzelfde. De speurtocht is wel aardig, maar gaat na een tijdje lezen vervelen. Ook het verleden verhaal laat veel te wensen over en hopt te gemakkelijk van de ene naar de andere bekende figuur uit het verleden. De personages zijn wel goed uitgewerkt. De plot steekt aardig in elkaar en de ontknoping mag er wezen. Ik had dan ook moeite om door dit boek heen te komen. Voor mij dan ook even geen Glenn Cooper meer of het volgende deel moet nog een verrassing in petto hebben.
0	Ik heb de eerste twee delen van de trilogie met veel plezier en waardering gelezen en begon vol verwachting aan deel drie. Maar ik vond overbodig en gaandeweg een worsteling om te lezen. Ik hoopte op een verdieping of sociaal-historische inkadering, maar er is niets dat toevoegt aan de eerste delen. Personages krijgen geen diepte, de sfeer is truttig kolderiek. Jammer.
0	Ik was benieuwd naar dit boek want het speelt zich onder andere af daar waar ik woon: het eiland Tholen. Het verhaal op zich was wel goed maar ik vond het een beetje oppervlakkig geschreven. De schrijfstijl deed me meer denken aan een jeugdboek dan aan een volwassen thriller. Daarom: 2 duimpjes.
0	Ik ben bij pagina 127 opgehouden met lezen. In tegenstelling tot de andere boeken van deze schrijver werd ik niet meegesleurd in het verhaal. Erg jammer.
0	Historische context is interessant, maar voor mij is dit boek niet literair genoeg. Personages zijn ofwel heel goed ofwel heel slecht, verhaal is vaak niet geloofwaardig.
0	Satirische vertelling over macht en het halsstarrig proberen deze te behouden terwijl het uit de vingers glipt. De twee hoofdpersonen zijn beide onuitstaanbare rotzakken, die met vrouwen spelen alsof het dingen zijn. Hun politieke ambities zijn bijna net zo hol, daar hun idealisme plaats heeft gemaakt voor een pijnlijk cynisme en opportunisme. Thomése beschrijft het aardig, maar ik had nooit het gevoel dat het me raakte, daarvoor zijn de personages toch te vervelend. Er had iets meer een nuancering in gemogen, of een duidelijke zelfreflectie waarin de heren echt de klepel op de neus voelen belanden. Nu blijft het ronddobberen in slechts pijnlijke onuitstaanbaarheid.
0	Het is dankzij de enorm vlotte schrijfstijl dat je dit boek bijna in 1 ruk uitleest. Inhoudelijk is dit best een vlot verhaal maar het voortdurend wijzigen van de plot laat een storende,op den duur vervelende indruk na.
0	Na het vorige boek van Joël Dicker (dat echt tot mijn favoriete lijstje behoort) keek ik heel erg uit naar dit boek. Maar helaas mijn verwachtingen waren te hoog waardoor het boek verschrikkelijk tegen viel. Het verhaal is te langdradig en ik had heel erg moeite om in het boek te komen doordat de verhaallijn van vroeger en nu steeds afwisselend worden verteld. Wel is het mooi beschreven hoe kleine gebeurtenissen in iemands leven kunnen lijden tot zo groot drama.
0	Het boek was een verjaardagscadeau. Ik heb er welgeteld 45 bladzijdes in gelezen. Wat een waardeloze schrijfstijl. Snel aan de kant gelegd en een echt boek gepakt.
0	Voorlopig ben ik nog totaal niet onder de indruk van deze schrijver. Ik vond het echt helemaal niks. Het is wel zijn debuut, dus ik ga zeker het tweede boek lezen om een beter beeld te krijgen. Maar dit is echt geen aanrader.
0	Een voetreis naar Santiago de Compostela, dat hebben we vaker gelezen... En dat gevoel blijft me dit hele boek door bij. Het eerste deel is nog verrassend, de schrijfster loopt een deel van de route met haar 12 jarige dochter. De rest van het boek zit vooral vol clichés, van de haperende knie, tot het 'vind ik wel een slaapplek', via wandelen in de stromende regen. De schrijfster loopt om de dood in de ogen te kijken,maar nergens in het boek heb je het gevoel, dat je als lezer de schrijfster begrijpt of zelfs maar het begrijpen benadert. Ze blijft op afstand en dat is jammer bij zo'n persoonlijke en potentieel diepgaande wandeling.
0	Ik had er persoonlijk meer van verwacht. Viel enorm tegen. De andere boeken van de schrijfster verslond ik. Ik kwam moeilijker door dit boek.
0	Van deze schrijfster heb ik eerder andere titels gelezen. Dit verhaal over de makelaar Suzy en de personen in haar omgeving vond ik wat tegenvallen. Het las wel vlot, maar het bevatte weinig humor in vergelijking van de andere titels/chicklits .
0	Het had best een leuk boek kunnen zijn, met het idee op zich is niks mis. Ik heb me bij vlagen echt door dit boek heen moeten worstelen en heb me meer dan eens geërgerd aan feitjes die niet kloppen, vage vertalingen en dat soort dingen. Misschien een beetje suf van mij, maar op de een of andere manier verwacht ik eigenlijk altijd dat dat soort dingen gecheckt worden voor het uiteindelijke manuscript naar de drukker gaat.
0	Net als met Maestra was ik zwaar, zwaar, maar dan ook zwaar teleurgesteld. Ik heb het geprobeerd, maar verder dan de helft van het boek ben ik niet gekomen. Ik doe het niet vaak, een boek aan de kant leggen, maar dit boek pakte ik telkens met tegenzin op. Ik lees voor mijn plezier, en als ik mezelf moet dwingen om te lezen, dan is het geen plezier meer. Jammer.....
0	Jeetje mina, hoe suf kan een mens zijn? 3/4 afgeluisterd in de veronderstelling dat ik dat andere meisje IN de trein aan het beluisteren was. En het dan ook nog eens vreselijk vinden. Dit is NIET mijn kopje thee.
0	Aardig boek, geeft een beeld van een bizarre jeugd, de haat-liefde verhouding met het tennis die daardoor ontstaat, en de worsteling om gemotiveerd te blijven. Jammer dat hij er zo veel woorden voor nodig heeft. Als dit boek half zo dik was geweest, was het ongetwijfeld een stuk beter geweest
0	Ongetwijfeld heeft de onlangs overleden auteur van dit boek verschrikkelijke en onmenselijke situaties doorstaan, wat niet wegneemt dat hij duidelijk geen echte schrijver is. Ook de vertaling zal hier weinig goeds aan hebben gedaan. Dit boek kon gezien de inhoud mits wat diepgang gerust een bestseller zijn, doch blijft het eerder bij een opsomming van feiten, overwegend slecht gedetailleerd tot zelfs enerverend onduidelijk verteld. Onbegrijpelijke plaatsbeschrijvingen, anekdotes met essentie noch doel, frequente herhalingen, situaties die onwaarschijnlijk lijken door een warrige vertelstijl; het passeert allemaal de revue als een film met een belabberd scenario. Maar bovenal is dit boek onsamenhangend. Het leest eerder als een getuigenis van zoveel mogelijk feiten, met als hoofddoel te overtuigen van de echtheid ervan en als bewijs van de eigen betrokkenheid. Na voordien 'Uit Naam van Al de Mijnen' van Martin Gray en 'Mijn Getto' van Jack Eisner - twee geweldige gelijkaardige boeken - te hebben gelezen, is dit boek een serieuze afknapper. Ongeacht de inhoud moet een boek namelijk ook aangenaam lezen. Het boek bevat ook nog een veertigtal taal- en tikfouten en krijgt voor zijn totaalpakket van mij een dikke 2 sterren!
0	Wat een teleurstelling is dit boek. Tot nu toe is dit het slechtste boek dat Anne Holt geschreven heeft. Ik heb het met moeite doorworsteld. Geen enkel moment was het spannend. Ik hoop dan ook dat haar volgende boek het niveau van de vorige haalt.
0	Anders dan wat de flaptekst en cover doen geloven is dit boek niet echt een thriller. Af en toe zitten er wel momenten in waarvan je hoopt dat de spanning zich zal gaan opvoeren, alleen op het moment supreme zakt het verhaal weer in. Toch blijf je hopen op een spannend en onvoorspelbaar stuk, alleen die komt dus niet. Het verhaal lijkt ook niet 'af' er zitten veel stukken in waarvan je duidelijk merkt dat er iets aan ontbreekt. Diepgang is dan ook ver te zoeken.
0	Wel eens gehoord van een schrijver die advocaat werd? Ik niet. Andersom komt het regelmatig voor, maar advocaten zijn niet per definitie goede schrijvers (uitzonderingen daargelaten). Dit debuut van mevrouw Hoffman wordt de hemel in geprezen. Geheel onterecht. De plot is leuk bedacht, hoewel deze op de achterflap grotendeels wordt verklapt. Maar Jilliane mist een pakkende schrijfstijl. Het geheel heeft de diepgang van een schoenzool. Typisch Amerikaanse vertelling; ik zie de matige 13-in-1-dozijn aktiefilm al voor me. Het is naar mijn mening ook 'not done' om vandaag de dag nog te refereren aan de uitgebluste John Grisham. Jilliane Hoffman wordt hiermee vergeleken en dat heeft een goede schrijver niet nodig. Het lijkt mij dat de uitgever graag mee wil doen met de grote thriller-jongens, maar helaas wil dat niet echt lukken. Twee sterren, voor de moeite.
0	Onnatuurlijke dialogen en te weinig verdieping van de personages. Verder wordt er wel erg makkelijk gedacht over het lot van de stiefvader. Als iemand een kind misbruikt heeft, is het kennelijk volkomen okay om hem dood te slaan, aldus de personages in dit boek. Het verhaal is ontzettend voorspelbaar; het enige aspect dat maakte dat ik toch bladzijden bleef omslaan was de geheimzinnige "Flower". Maar de onthulling van diens ware identiteit was ook nogal een sisser.
0	veel verwacht van dit boek maar of het echt is waargemaakt? Het leest prettig maar het verhaal vindt ik over de top en moet echt met een korrel zout worden genomen. Niet echt spannend, op het eind een beetje. Lerares gaat wel erg ver voor een leerling. Leuk boek voor tussendoor maar geen hoogvlieger.
0	Het boek Macht van Ed van Eeden speelt zich af in Utrecht en directe omgeving. Inspecteur Fenny Folman onderzoekt een kruisiging van een jonge moslima in een oud gebouw dat op de nominatie staat voor sloop. Na de sloop moet er de grootste moskee van Nederland verrijzen. De moslima bleek stage te lopen op het stadhuis in Utrecht waardoor het hele verhaal een politiek tintje krijgt. Van Eedens debuut is een best aardig boek, het verhaal is goed bedacht maar nog niet ver genoeg uitgewerkt waardoor de echte spanning wat uit blijft. De vele taal- en spelfouten (in ieder geval in het e-book) leiden ook af van het verhaal.
0	Ik vond het boek heel saai en het was echt totaal niet mijn ding. Ik vond het helemaal nergens op slaan
0	Toen ik de korte inhoud van dit boek las, leek het me echt een enorm boeiend verhaal. En dat was in het begin ook wel een beetje. Maar ik vind dat de korte inhoud veel meer doet beloven dan het verhaal ook werkelijk is. het is saai geschreven, en soms verspringt het verhaal op een dezelfde pagina van het een personage naar het andere personage, waardoor het moeilijk wordt het verhaal nog te kunnen volgen. Ook zijn er naar mijn mening iets te veel plot twists in het verhaal waardoor je dan ook weer het probleem hebt om moeilijk te kunnen volgen. Ik had ook iets meer spanning verwacht, en dit ontbrak er ook wel aan om eerlijk te zijn. Ik moest me er dikwijls echt doorworstelen, en heb dan besloten om het boek toch niet helemaal uit te lezen, en ben dan maar gestopt bij pagina 370
0	Met het lezen van dit boek is mijn kennismaking met Loes den Hollander aan zijn eind. Dit boek vond ik nog minder goed dan "vrijdag". Deze boeken liggen mij niet.
0	Zoals sommige anderen aangeven is het heel erg realistisch geschreven en je hoopt het nooit zo mee te maken (ook niet voor andere mensen). Het einde loopt anders dan verwacht. Wel veel drama, de hoeveelheid is wel wat on-Nederlands.
0	Een dun (200 blz) en toch traag boek geschreven door een vrouwelijke ik-persoon die is opgegroeid in soort kostschool en nu ‘carer’ is van mensen die ‘donations’ doen. Lang blijft onduidelijk wat er aan de hand is met haar en haar soortgenoten. Tegen het eind van het boek wordt dit onvoldoende verklaard en de overwegend passieve houding van iedereen blijft voor mij moeilijk te aanvaarden. De sociale observaties van de hoofdpersoon zijn mooi maar haar vrijwel onvoorwaardelijke vriendschap met een manipulatieve en impulsieve vriendin overtuigt mij niet.
0	Na alle commotie rond het boek Gordon was ik toch heel benieuwd naar deze biografie over Gordon Heukeroth. Gordon vertelt zijn eigen verhaal, op zijn hysterische overdreven manier. De Biografie is zeker makkelijk te lezen, maar als neutrale lezer komt het bij mij over als een klaagzang tegen alles en iedereen. De schuld ligt maar zelden bij Gordon zelf! Familie, andere sterren en ook vrienden, iedereen doet Gordon onrecht aan. Misschien moet hij iets vaker in de spiegel kijken en de schuld ook eens bij zichzelf zoeken! Volgens verschillende benoemde sterren of personen staan er ook veel onwaarheden in het boek, met verschillende rechtzaken tot gevolg! Het boek moet je dus zeker met een korreltje zout nemen. Ik vond het maar een matige biografie. Zeker geen aanrader!
0	De trein der traagheid. Saai en verwarrend. Bordkartonnen personages. Geen plot. Ik heb het niet uitgelezen. Geen aanwinst voor het Vlaamse thrillermilieu. Ontgoochelend debuut.
0	Over dit boek heb ik getwijfeld of ik het zou lezen of niet. Ik was bang dat het te veel zou gaan over politiek en geloof. Maar iemand overtuigde mij dat dit boek toch echt het lezen waard was en het was ook nog eens boek van de maand bij DWDD. Maar waar ik bang voor was, bleek inderdaad het geval. De verhaallijn over Sjmoeel en Atalja boeide mij nog wel, maar elke keer werd dit onderbroken door passages over de staat Israël en de Onafhankelijkheidsoorlog of over Judas, waardoor ik nooit echt in het verhaal kwam en de personages ook niet echt gingen leven voor mij. De volgende keer laat ik mij niet meer verleiden tot lezen van een boek van Amos Oz.
0	Ik heb ruim twee weken gedaan over het lezen van dit boek en dat zegt wel wat. Ik kon er moeilijk in komen, pas op het laatst ging het een beetje boeien en wilde ik weten hoe het af zou lopen. De afloop was ook wel wat voorspelbaar. Van mijn kant dus geen aanrader.
0	Haar leven leek een sprookje. Ze had een goede carrière een goed huwelijk. Alles veranderde toe hij de beroemde en geliefde acteur haar mishandelde. Zij vluchten samen met haar stiefzoontje waar ze ook heen ging hij probeerde haar te vinden. Niemand geloofde haar verhaal want zijn leugens waren beter.
0	Op zich een goed YA boek, echter omdat ik niet tot deze categorie meer behoor heb ik het boek 2 sterren gegeven. Wanneer ik in de YA leeftijdscategorie zou vallen had ik dit boek zeker hoger beoordeeld!
0	Het spijt me niet, wat een rotboek. Ik kan hier niet zo goed tegen, wat bezielt mensen om zo met kinderen om te gaan, nee ik verafschuw dit. Ik heb het vaak weg moeten leggen omdat ik er gewoon ziek van werd.
0	In een recencie op crimezone.nl wordt dit boek de hemel in geprezen en wordt er beweerd dat dit boek een klap in je gezicht is en sommige schrijven dat je stopt met ademen wanneer dit boek leest, nou, beste lezer: niets is minder waar dan dat!! Het is ten eerste absoluut geen thriller. Er gebeurt te weinig in het boek om het boek spannend te noemen. De schrijver herhaalt steeds zeer gedetailleerde omschrijvingen van de kleuren van diverse bloemen, de kleur van een schutting, een deuk in een blikje cola en al dat soort dingen. Als alle dingen uit dit boek weg gelaten zouden worden wat niet relevant is blijven er misschien 25 paginas over. Nee, dit is echt een fikse tegenvaller. In plaats van dat je stopt met ademen, stop je misschien niet meer met geeuwen, zo saai is dit boek. Achterop de kaft staat "en laat net zo'n onuitwisbare indruk achter als Twin Peaks" en dat is vette belediging aan het adres van die geniale serie. De laatste drie hoofdstukken van het boek maakt het dat ik 1,5 * geef aan deze z.g. literaire thriller.
0	Van 's mans muziek ben ik al fan sinds mijn eerste stereotoren. Over zijn persoonlijke en zakelijke achtergronden wist ik ook al het een en ander. Maar de behoefte aan een gedetailleerd en samenhangend totaalplaatje maakte me nieuwsgierig naar dit boek van reggaekenner Roger Steffens. Het stelde me teleur. Gedetailleerd is het zeker. Ook kan er best een beetje samenhang in ontdekt worden. Maar met het transcriberen van interviews met hen die Bob Marley omringden, schrijf je nog geen gedegen biografie. Veel herhaling, veel tegenspraak. Bovendien wordt er bovenmatig veel aandacht besteed aan de zakelijke misère en mistigheid rondom de King of Reggae. Ik had op een meer persoonlijke kennismaking gehoopt met de man die geen enkel zwak muziekstuk maakte. Niet over hem lezen, gewoon naar hem luisteren, is mijn tip voor deze zomer.
0	Na een aanvankelijk vlot begin en ogenschijnlijk interessante personages viel het verhaal op eenderde helemaal stil. De zoektocht van Janós naar zijn verdwenen viool kreeg me niet meer in zijn greep en ik uiteindelijk heb het boek weggelegd. Jammer, maar helaas.
0	Het zomerthriller-debuut van 2006 staat er op de voorkant van het boek! Hoe is het mogelijk, waren er dan geen betere boeken afgelopen zomer? Mijns inziens toch zeker wel. Mijn mening: een slecht geschreven boek, stukken er in vermeld die er niet toe doen. Het taalgebruik beneden peil. Een schrijfster die probeert hele mooie zinsnedes te maken maar ze valt duidelijk door de mand. Het lukt haar gewoonweg niet. Heel jammer. Een ontzettend saai boek, het kostte me moeite om door te lezen. Ik ben ontzettend teleurgesteld, mede doordat ik me het boek liet aanprijzen door een medewerkster van een boekenwinkel, zij had het boek gelezen en was er weg van! Had er het volste vertrouwen in dat zij er wel kijk op had. Misschien ook wat naïef van mij..... Het zegt niet alles als je in een boekewinkel werkt....
0	"Vooraf dacht ik een heel spannend boek in handen te hebben. Tijdens het lezen werd ik getrickerd door mijn werk als B-verpleegkundige: ""Ik dacht dat Louise knetter-psychotisch was en daardoor kan het verhaal daardoor niet spannend vinden maar het meer als een kijkje in haar hoofd"". Pas op het eind van deel 2 merk je waar het verhaal heen gaat maar dan is de spanning er al helemaal uit. Wel zit er een goed verhaal in de opbouw naar de oorzaak van het horen van het jongens-koor. Achteraf: Het boek leest erg makkelijk weg maar absoluut geen page-turner waardoor ik het ook geen thriller wil noemen. Het is een boek wat ik wel uit zou lenen met een kanttekening dat het niet echt spannend is. Lekker voor even er tussendoor."
0	Jk vond het een lastig boek om te lezen. Ik begrijp de problematiek en dat heeft me er ook toe gezet om het uit te lezen. Ik heb kaartjes voor het toneelstuk "gewonnen". Daar ga ik over twee weken naartoe, ik wilde het boek graag eerst lezen. Ben erg benieuwd hoe er van dit boek een boeiend toneelstuk wordt gemaakt. Ondanks het lastig lezen kijk ik uit naar het toneelstuk.
0	De boeken van Saskia Noort zijn van een ontstellende onnozelheid en hebben niets met literatuur te maken. Grenst aan porno. Een enkel citaat":Ïk masseer zijn paal krachtig met mijn bodembekkenspieren en daar heeft hij geen weerstand tegen, hij kijkt verbaasd en dan vertrekt zijn gezicht, hij stamelt excuses , laat het gaan, zijn kostbare vocht". uit" Nieuwe Buren".
0	Het is een goed boek met een goed verhaal. Er komen wel spannende stukjes in voor maar bij een triller wil ik spanning van begin tot eind. Dat vond ik hier niet echt in terug en dat is erg jammer. Het is een verhaal waar ik me in kan vinden.
0	Absolute afknapper. Grof, cliché, banaal, ongeloofwaardige dialogen, geen plot en geen greintje spanning. Hoe kan ik mijn geld recupereren?
0	Ik vind dit geen echt spannende thriller, zoals ik eignelijk verwacht had. Het boek leest op zich wel makkelijk weg, maar het pakt me niet. Het heeft inderdaad meer weg van een psychologische roman. Er zijn wel verschillende verhaallijnen, die je ook wel kunt volgen. Het gaaat over een babylijkje wat wordt gevonden, een pas bevallen die de moeder niet is van die baby, een rechercheur die probeert er achter te komen wat er gebeurd is, maar ondertussen ook met spoken uit het verleden kampt. Jammer, ik had er meer van verwacht, niet uitgelezen
0	Laat ik nou niet meer in sprookjes geloven. Ik heb het boek uitgelezen maar dat doe ik ieder boek. Wat een saai en onzinnig verhaal hebben die twee uit hun fantasie getoverd. Non fictie van de bovenste plank. Ongeloofwaardig, simpel en zonder spanning en humor, dat is een kunst op zich. Heb het boek gelezen omdat een kennis dit aanbood maar zou het zelf nooit hebben gekocht. Jammer dat één ster het minimum is.....
0	Dit is mijn eerste boek van Renate Dorrestein en ik vond het niet bijzonder. Ik had hier zeker meer van verwacht. De schrijfstijl vond ik ook niet prettig. Wazig en onafgemaakte situaties, ook de zinnen waren soms zo vreemd geformuleerd, dat ik het nog een keer moest lezen. Ik ben geen fan ! Ik geef dit boek 2,5*
0	Geen slecht boek, geen goed boek. Zo een tussendoortje. Het verhaal zit redelijk in elkaar. Maar zoals Annelies hierboven al vermelde, pas na een hondertal bladzijden begint er wat vaart in te komen.
0	Oprecht een tegenvaller dit boek. Er zitten fouten in, zinnen zijn krom, het is niet spannend en de dader wist ik al te benoemen na de eerste vijf pagina's. Ik verwachtte daarom aan het eind een enorme plotwending die dus niet kwam en waardoor ik achter bleef met een kater. Jammer, maar ik vindt dit geen aanrader.
0	Ik ben het helemaal eens met de reactie hieronder, ik heb m wel uitgelezen maar het heeft heel lang geduurd voordat hij eindelijk uit was, ik heb zeker leukere chicklits gelezen.
0	Warrig boek dat moeilijk te volgen is. Er is geen klik met de personages die nogal oppervlakkig blijven. Ik had dus ook moeite om het boek elke keer weer op te pakken. Ook is het niet makkelijk alles te begrijpen als je de andere delen niet gelezen hebt en dat is jammer.
0	Een spannende start van het verhaal. ik zat er direct helemaal in. Dat is waarom ik van de boeken van Slaughter houd. Maar daarna stortte het verhaal helemaal in. Alle spanning was uit het verhaal verdwenen en werd erg langdradig, veel niet terzake doende details. Het laatste stuk was echt doorbijten. Het verhaal had wat mij betreft ook verteld kunnen worden in de helft van het huidige aantal pagina's.
0	Ik vind dit boek teveel op de details ingaan om een date te vinden. Alles wordt beschreven nog net niet een scheet!! Even duidelijk te benoemen dat ik dit zo ervaar.
0	Dit boek van Elizabeth George vond ik zeer teleurstellend. Ik heb echt grote moeite moeten doen om het tot het eind vol te houden maar het was geen prettige leeservaring. Geen spanning, langdradig, totaal ongeloofwaardig figuur van Barbara Waters : jammer van de tijd.
0	Ik heb het boek dichtgeslagen bij de laatste bladzijde maar heb wel diverse keren overwogen om het eerder te doen. Ik vond er zelf geen doorkomen aan. Het is het eerste boek wat ik lees van Siebelink maar het stelde mij behoorlijk teleur. Het taalgebruik sprak me helemaal niet aan. Onnodig ouderwets en ik had het idee dat er bewust moeilijke woorden in voor kwamen om het "interessanter" te maken terwijl gewone woorden ook hadden volstaan. Soms was het verhaal onsamenhangend want het verhaal gaat regelmatig terug naar vroeger. Ook moet ik zeggen totaal geen empathie te voelen met Clara. Nee, het verhaal heeft me niet geraakt. Ik heb het uitgelezen en daarom kies ik voor 2 duimpjes maar kan eigenlijk weinig (niks, zo blijkt uit mijn verhaal) positiefs zeggen over het boek.
0	Jammer genoeg kon dit verhaal mij niet echt boeien op het tweede hoofdstuk "Walk like an Egyptian" na. Dit is een goed stuk waarin een schrijnende situatie via (zwarte) humor wordt beschreven. Een bizarre aangelegenheid, die tegelijkertijd beklemmend en triest is en toch verteld kan worden. Door het boek heen, krijg je via terugblikken steeds meer zicht op de complexe thuissituatie van de hoofdpersoon.
0	Redelijk verhaal omdat het spanning in een klein boekje weet te stoppen en het verhaal je in het begin wel pakt, halverwege raak je enigzins in slaap en begint de ongeloofwaardigheid en toeval je te ergeren en denk je even snel uitlezen dan kan ik het weer wegleggen... Ross heeft beter geschreven.
0	Dit boek is echt een slecht boek. Ik ben een Baantjer-fan, maar dit is echt wel het zwakste boek die ik gelezen heb over De Cock (met ceeeooceeeka).
0	Zelden zo'n slecht geschreven oninteressant boek gelezen. Door de volledige afwezigheid van enige spanning heb ik het boek na 124 bladzijden weggelegd.
0	Minder dan 1 ster kan je niet geven. Dat is jammer, want zelfs 1 ster is nog te veel waardering voor 506 pagina's die eigenlijk nergens over gaan, niet spannend zijn, af en toe een hint geven wat er nu aan de hand zou kunnen zijn, niet-uitgewerkte karakters, en uiteindelijk tot niks meer leiden dan 'koop deel 2'. Dat heb ik helaas gedaan. Samenvattend: snel bij het oud papier, ondanks de ronkende aanbeveling 'Sneller dan Umberto Eco, subtieler en ingenieuzer dan Dan Brown'.
0	Niet mijn ding
0	Best leuk verhaaltje maar vond het eind niet zo boeiend.
0	Stervensgelukkig vertelt het verhaal van Ottila McGregor die 30 jaar is en stopt met drinken en haar wilde leven. Dit verhaal wordt verteld door middel van een journal waarin e-mails, bonnetjes, briefjes etc. verwerkt zijn en daar zit voor mij nou net het lastige stuk. Het leest niet makkelijk door en het is een rommelige schrijfstijl . De verwachting was een chicklit te lezen met veel humor erin en dat was het dus net allemaal niet. Het is eigenlijk een heel triest verhaal, maar dat wordt met een beetje rare humor en schrijfstijl in het boek verwerkt en dat vind ik jammer. Was het boek cynischer of meer humoristisch geweest dan had ik het meer kunnen waarderen. Maar ik heb het boek wel uitgelezen omdat ik toch wel nieuwsgierig bleef naar het verhaal en of het Ottila zou lukken om “stervensgelukkig” te worden, want dat gun je haar wel al lezend in het boek.
0	Ik ben het op dit moment aan het lezen, maar het valt me een beetje tegen. Het boek sprak me aan, omdat ik verwachtte een heftig verhaal te lezen over een jong meisje wat afscheid neemt van het leven. Maar dit is niet het geval. Het is meer een verhalende roman, waardoor het bij mij een beetje onrealistisch over komt. Maar ik heb het nog niet uit, dus ik wacht het nog even af...
0	Clive Cussler is een groot verteller, daar hoeft geen twijfel over te bestaan. Bovendien zijn er weinig schrijvers die zo gedetailleerd kunnen schrijven als Cussler, dat blijkt ook nu weer. Maar in vergelijking met zijn eerdere werk is Vuurijs vooral nog meer van hetzelfde en Cussler verliest steeds vaker het tempo. De spanning komt dan wel weer terug, maar toch wordt het verhaal halverwege steeds langdradiger, om over de voorspelbaarheid nog maar even te zwijgen... Er zijn betere boeken van Cussler verkrijgbaar, veel betere.
0	Ik vond dit boek niet zo goed als dat ik er van had verwacht. Het was nogal langdradig. Ik vroeg mij steeds af wat nou de werkelijke reden achter het gedrag van deze vrouw was. Wat als "antwoord" werd gegeven, was in mijn ogen erg teleurstellend. De negativiteit van het Chrstendom straalde er van af en het Jodendom werd alleen maar positief over geschreven. Nogal bevooroordeeld. Ook vond ik de reden een beetje zwak. De meeste kinderen die iets opgedrongen krijgen, zetten zich af tegen hun ouders, dus van binnen je altijd Joods hebben gevoeld was voor mij niet een overtuigende verklaring. De gebeurtenissen die verder werden beschreven, waren wel heel heftig en indrukwekkend. Er waren dus wel af en toe kippenvel momenten.
0	Het verhaal is mooi maar de schrijfstijl sprak mij niet aan. Ik vond het veel te kinderlijk geschreven. Sommige stukken vond ik ook een beetje ongeloofwaardig. Jammer, ik had er meer van verwacht.
0	Het wordt echt allemaal te gek. Cornwell moet ofwel geld hebben of ze heeft een contract om op een bepaalde datum een Scarpetta boek uit te brengen. Dezelfde personages blijven, maar het verhaal is zo ongeloofwaardig dat het bijna komisch wordt. Misschien zou ze beter een sabbatjaar of twee nemen.
0	Met aller respect, maar ik snap wereklijk niet dat dit boek 5 sterren gekregen heeft. Het hele stuk wordt het wel en wee beschreven van de Familie Cross met alle kwijl die er van van loopt. Uiteindelijk heb ik deze stukken naar gelang het uitlezen van dit boek overgeslagen. Tussendoor komt er nog een seriemoordenaar aan bod waarvan de schrijver je gevoel geeft dat het een dijk van een kerel kan zijn tussen het beestachtig afslachten door. Met andere woorden, waar wil JP (of de slechtste vertaler ooit) heen met dit personage. Moet ik sympathie voor hem krijgen of zo.. Iedereen in AC´s omgeving wordt vermoord en nergens en zelfs achteraf wordt er een motief hiervoor gegeven. Sowieso had het boek de helft dunner kunnen zijn en misschien daardoor ook de helft goedkoper want elk eind van een hoofdstuk wordt ergens het begin van een bladzijde afgekapt. Uiteindelijk bedenk je dan dat het einde een klapstuk gaat worden en dan blijkt de partner van AC het hele stuk al te weten wie de moordenaar is van AC´s vrouw. Afijn, echt een wanprodukt. Het slechtste boek wat ik ooit heb uitgelezen... Als u mijn recensie slecht vind dan kan ik verklappen dat het komt omdat ik ook geen schrijver ben en ik zal er dus ook nooit geld voor vragen, zelfs geen 19,95.
0	Lang naar uitgekeken, nieuwe avonturen van onderzoeksjournaliste Annika Bengtzon. En wat is dan de teleurstelling groot na het lezen van 'Teken van Leven'. Een krampachtig verzonnen en ongeloofwaardig uitgewerkt verhaal dat nergens spannend wordt en een Annika die in niets meer lijkt op die zo fijne, chaotische en gedreven hoofdpersoon uit de voorgaande delen. Maar wat nog het meest stoort is die 'boodschap', de maatschappelijke kritiek op wat er allemaal mis is in deze wereld die er op teveel plaatsen in het boek met de haren bijgesleept wordt. Honger, kinderarbeid, armoede, ongelijkheid, extremisme en ga zo maar door. Zodanig dat het behoorlijk irritant wordt. Ik ben echt een groot fan van Liza Marklund en dan vooral van haar hoofdpersonage Annika. Maar met dit boek slaat ze de plank volledig mis.
0	Als derde in een reeks Odd Thomas verhalen verscheen onlangs De broeder. Na het verlies van zijn geliefde heeft Odd Thomas Pico Mundo verlaten om zich terug te trekken in de vredige stilte van een totaal geïsoleerd klooster in het Californische gebergte, althans dat denkt hij toch. Odd Thomas wil hier een volledig nieuw leven beginnen, maar ook hier loert het gevaar om de hoek en moet hij het opnemen tegen een moordenaar die het gemunt heeft op de monniken, de kloosterzusters alsmede de weerloze kinderen die hier verzorgd worden. Omdat Odd Thomas een soort van zesde zintuig heeft en het gevaar aanvoelt, meer zelfs, het visueel ziet omdat hij zogenaamde bodachs waarneemt, een soort van onheilsboden die een naderende catastrofe voorafgaan, is hij zich er van bewust dat er een verschrikkelijke dreiging hangt boven het klooster. Dit zet Odd Thomas evenwel niet aan om te vluchten, maar integendeel alles te doen om de bewoners van het klooster zoveel mogelijk trachten te behoeden tegen een gevaar waarvan hij weet dat het zal komen, maar niet weet waaruit het zal bestaan. Hij gaat het dan ook opsporen en ermede in confrontatie. Dit boek van 333 bladzijden leest niet erg vlot, daarvoor zit er niet genoeg vaart in het verhaal, is het te langdradig en zijn er te veel uitgesponnen situaties die zich naast de eigenlijke verhaallijn bevinden, en is de fantasie van Dean Koontz te verregaand. Wanneer je leest dat Odd Thomas zelfs geesten van overledenen kan zien, die nog rusteloos rondzwerven op aarde (o.m. deze van Elvis Presley), en sterker nog in confrontatie moet gaan met de figuur van de dood, dan is dit boek voor mij iets te fantastisch. Ik mis in deze detective de vaart, de geloofwaardigheid en het verrassende in de ontknoping, drie elementen die niet aanwezig zijn. Dean Koontz mag dan een beroemd schrijver zijn, deze roman is voor mij een kennismaking die helaas niet smaakt naar meer.
0	Afgunst is mijn eerste kennismaking met het werk van Saskia Noort. Noort schrijft erg beeldend en het verhaal is spannend opgebouwd. Het stoorde me enorm dat de personages vooral in schrijftaal praten en denken; dit komt erg onnatuurlijk over. Het einde vond ik -i n tegenstelling tot de Crimezonerecensent - ronduit zwak: ik voelde me bekocht.
0	Het is meer een roman met wat spanning dan een thriller. Het eind vind ik nogal abrupt en open. De cover van het boek en de achterkant maakte het voor mij gevoel een spannend boek maar dit bleef uit. Vandaar ook maar 2 sterren...
0	Ik ben op de helft, maar het is niet wat ik er van verwacht had. Ik vind de schrijfstijl niet lekker vlot lopen en het pakt me op de een of andere manier gewoon niet. Ik moet hem van mezelf uitlezen, maar nee, het eind moet wel heel spectaculair zijn, tot nu toe voor mij 2 duimpjes.
0	Het boek leest heerlijk, maar het verloop van het verhaal is iedere keer voorspelbaar. Echt spannend is het dus niet. Het einde van het boek kan, gezien de neergezette karakters, ook niet het einde van het verhaal zijn. Dit was een enorme teleurstelling en ontneemt de zin om nog een Nicci French boek te gaan lezen.
0	Hm, ik ben niet zo te spreken over dit nieuwste boek van Helen FitzGerald. Ik heb haar eerdere boeken met veel plezier gelezen. Ze zijn alledrie totaal over the top en overdreven, dus ik wist wat ik moest verwachten. De duivelskamer vind ik eigenlijk vaak ronduit belachelijk. Wat Bronnie allemaal met die vrienden doet en wat voor beslissingen ze neemt, is echt totaal ongegrond. Wel is het een boek in dezelfde stijl als haar eerdere boeken; een chicklit-achtige thriller. Misschien ligt het aan mij en las ik het niet op het juiste moment. De boeken van Helen moet je lezen als je zin hebt in dat specifieke genre. Jammer.
0	Ik heb dit boek ooit eens gelezen. Het doet de titel wel eer aan "Normale dagen" maar dan ook wel hele normale dagen want in mijn ogen was het een heel saai boek.
0	Ik vond dat Tommy Wieringa prachtige zinnen schrijft, hij beschrijft de personages en de omgeving zo mooi dat je ze helemaal voor je ziet. Het verhaal is echter erg langdradig en ik vond het erg moeilijk om er doorheen te komen. Vandaar dat ik slechts 2 sterren geef, die dan ook puur om de prachtige zinnen zijn gegeven.
0	Ik vond dit boek erg tegenvallen. Er gebeurde weinig en de spanning was al helemaal ver te zoeken. Ik vind het woord 'thriller' geheel niet op zijn plaats in dit geval. Het las niet eens echt vervelend, maar het was gewoon een oninteressant verhaal.
0	Op zich geen verkeerd boek, maar te veel fantasy voor mij.
0	Het is niet mijn boek. Het was een hele worsteling. Ik vond het verhaal erg warrig en ik heb het boek ook niet meer uitgelezen, ondanks verschillende pogingen.
0	Vond het een spannend boek, maar had er blijkbaar meer van verwacht. Ik vond het verhaal iets te vergezocht. Ik heb al andere boeken van Coben gelezen en vond het niveau daarvan beduidend hoger.
0	Ben het geheel eens met de vorige schrijver Ger. Onbegrijpelijk dat dit boek zo goed scoort. Het is voor mij een soort TROS onder de thrillers. Ook ik ben erin gestonken denk ik dan. Door de mediahype van het begin dacht ik: dat moet ik lezen. Als je de achterkant leest pakt je dat verhaal ook, een professor in Parijs, in het Louvre: toevallig en herkenbaar en nieuwsgierig. Ik ben het gaan lezen en was weer heel blij toen ik het uit had. Het is een persoonlijke mening maar het verhaal heeft geen enkele realiteit. De karakters worden zeer plat neergezet, het is de ene achtervolging na de andere en na het zoveelste raadsel wat uit de doeken wordt gedaan denk ik als lezer: "ja ja het zal wel..." Tijdens het lezen bekroop me ook constant zo'n gevoel van "wat heerlijk toch dat ik kan verlangen naar een goede Mankell, Goddard, Lindell" en zo kan ik nog even doorgaan.
0	Het boek begint bij de clou van het verhaal. Dan zakt het verhaal behoorlijk in. Een literaire thriller is Nieuwe buren zeker niet. Meer een romannetje. Jammer want ik had zoveel van haar nieuwe boek verwacht. Zeker geen aanrader.
0	Onbegrijpelijk dat dit boek zo goed scoort. Het is langdradig, Dan Brown had makkelijk 100 pagina's minder kunnen gebruiken door het weglaten of inkorten van bijvoorbeeld allerlei interieurbeschrijvingen. De personages zijn uitermate vlak. Spanning ontbreekt op veel plaatsen in het boek. Ik heb het meerdere keren weggelegd, maar ben toch weer begonnen, om te kunnen doorgronden waarom dit boek een bestseller is. Helaas, ben ik daarmee niet verder gekomen. Sommige dingen in het leven zijn en blijven onbegrijpelijk, denk ik dan maar. De Da Vinci Code heeft James Bond-trekjes, met particuliere vliegtuigen die plotseling opdagen, een ontsnapping uit een door de politie omsingeld bankgebouw, met gemalen pinda's (!) vergiftigde drank en afluisterapparatuur waarmee je zo te lezen iedereen in de gaten kunt houden. En dan de stijl, vreselijk oubollig, alsof je een jongensboek uit de jaren '50 leest!
0	ik heb de eerste 80 pagina's gelezen, en kwam niet in het verhaal. er werden veel vragen gesteld (wie heeft het gedaan) en er zat veel herhaling in de vragen. ik heb het boek weggelegd.
0	Ook ik geef dit boek niet meer dan 2 duimpjes,het was afentoe op het kinderlijke af,echt om je aan te ergeren... Positief punt is dat het korte hoofdstukken had en het erg makkelijk weg las,een beetje té makkelijk!
0	De schrijfster heeft best talent, maar waarom is zoals vele anderen weer gekozen voor een bij vlagen behoorlijk ongeloofwaardig serialkiller plotje. Er is veel te veel (af)gekeken naar Silence of the Lambs. Af en toe is het boek best spannend en soms ook wel wat (te) ranzig, maar dan valt het weer terug, tot uiteindelijk het ongeloofwaardige einde volgt. Klein pluspuntje is de best sympathieke hoofdpersoon en de soms humorvolle beschrijvingen van de intermenselijke relaties.
0	Nochtans heb ik al boeken van Stan Lauryssens gelezen en ook al boeken uit de reeks Witse, maar een combinatie van de twee lijkt niet te werken. 't Is dat het uit de Witse - reeks kwam, of ik was al na de eerste 20 pagina's gestopt met lezen. Ik durf stellen dat dit het slechtste verhaal uit de reeks is, en dan heb ik er nog één te lezen (operatie Solar), laat Stan maar zijn eigen verhalen schrijven, liefst niet meer gebaseerd op een bestaande reeks. Ofwel was het vet al van de soep, net als bij de film ...
0	Ik heb er even over getwijfeld om dit boek voortijdig dicht te slaan, maar gelukkig heb ik dat niet gedaan, want de spanning zit in de staart. Het verhaal kabbelt vanaf het begin langzaam voort en je hebt nooit het gevoel dat het ergens toe zal leiden. Daarvoor "pakte" de actie me niet echt op sleeptouw en is er ook te weinig aandacht voor het onderzoek en de personages zelf: de gebeurtenissen hebben enkel tot doel een tot dan ongenaakbare misdadiger te klissen, een niet zo geslaagd uitgangspunt, vind ik. Er is een korte opleving op het einde, als alles in zijn plooi valt, maar dat is dan ook alles. Pluspunt is wel dat Rankin ingaat op de zwakke kanten van de Schotse samenleving (het gokcircuit bijvoorbeeld) en de manier waarop de misdaad daar gebruik van maakt. Redelijk dus, maar langs de andere kant ook teleurstellend.
0	Ik stem in met de vorige reactie. Ik heb het boek nu meerdere malen gelezen. De eerste keer dat ik het las vond ik het heel goed en overtuigend. Hoe vaker ik het lees, hoe meer ik het idee heb dat ze het helemaal mis heeft, of tenminste dat ze lang niet genoeg bewijs heeft. Wat ik vooral mis zijn cijfers en objectieve vergelijkingen. Hoe groot is de kans nu eigelijk dat het Sickert was? Cornwell heeft volgens mij subjectief onderzoek gedaan: ze is er vanaf het begin van uitgegaan dat het Sickert was. Ze probeert geen profiel van Jack the Ripper op te stellen, maar legt meteen een heleboel verbanden met Sickert.
0	Wat een waardeloos boek, werkelijk geen touw aan vast te knopen. Ik hoop dat deze schrijver zich niet aan nog een boek waagt.
0	Wat jammer nou... De recensies van 'Normale mensen' van Sally Rooney zijn zo lovend: 'Een triomf', 'Een compact meesterwerk', Een sublieme zedenschets'. De werkelijkheid is anders: een liefdesgeschiedenis die rechtstreeks lijkt voortgekomen uit een 'handboek creatief schrijven', waarin meer wordt uitgelegd dan 'getoond'. Er zit helemaal geen 'leven' in het boek, de personen boeien niet en het raakt me op geen enkel moment. Kan zonder spijt terug naar de bibliotheek.
0	Nadat ik een interview met de schrijfster op de radio hoorde was ik wel geïntrigeerd door het onderwerp. De bijzondere relatie van de twee hoofdpersonen Iris en Kay blijft het gehele boek duister. De schrijfstijl is moeilijk te volgen, het perspectief wisselt regelmatig. Ik houd wel van een uitdagend boek, het hoeft niet hapklaar aangeleverd maar ik vond dit het leesplezier in de weg staan. Het is een origineel onderwerp, er komen soms absurde situaties in voor waardoor het toch uitnodigt om door te blijven lezen. Het feit dat een groot deel van het boek zich afspeelt in de beslotenheid van de slaapkamer van Iris en de gedetailleerde beschrijving van de journalist Fields maken het tot een bijzonder. Maar nogmaals een uitdaging door de complexe opzet, niet te snel opgeven!
0	Een aardige roman voor tussendoor, niets meer en niets minder.
0	Reeds de twintigste Wexford staat op de voorkaft, maar hier mag de reeks in schoonheid eindigen. Buiten een toch weer verrassend slot heeft deze Wex weinig voor spannends te bieden en kabbelt rustig verder. De Wexford-formule heeft duidelijk zijn mooiste tijd gehad en de grote speurder mag op rust.
0	Dat iemand zoveel ellende meemaakt als de Maartje in dit boek, is ronduit ongeloofwaardig te noemen. Het boek begint met een overval in haar eigen huis, welke slecht uitgewerkt wordt in het boek. Dan pleegt haar man zelfmoord. En ook al is de relatie slecht, normaal gesproken doet zoiets wel wat met je. Maar bij Maartje niet echt. Ook de intriges van haar zwager en een vriendje uit het verleden zijn slecht uitgewerkt. Ineens komt er ook nog een drugshandel om de hoek kijken, gaat haar tuinman dood en wordt een roodharige vlak voor haar huis vermoord. En je raadt het al: allemaal slecht uitgewerkt. Terloops blijkt haar schoonzus lesbisch en jaloers, krijgt haar beste vriendin een miskraam van haar overleden man en vindt 3 ton onder de vloer in het huis van Maartje. Nou nou. Al met al een boek wat mij niet heeft geboeid. Ik vond het absoluut niet spannend en.... slecht uitgewerkte gebeurtenissen.
0	Pff, Aspe begint zichzelf serieus te herhalen, en dit keer is het echt k** met peren! Ik zou aanraden om jongere talenten als Bavo Dhooge en zeker Van Laere te lezen, want die zijn veel origineler! Maar goed, al die lezers zullen toch wel een reden hebben om al zijn boeken te kopen zeker... Zoals hersenluiheid en kuddegeest, vermoed ik...
0	Dankzij de bon van De Morgen heb ik dit boek gekocht. Maar goed dat ik er niet veel geld aan heb uitgegeven want dit boek is niet bijzonder. Het boek bevindt zich in de categorie thriller maar ik moet zeggen dat ik niet veel heb getrild. De werkelijke dader komt op het einde zomaar uit de lucht vallen nadat de politie eerst de verkeerde man op het spoor was. Ik heb het boek maar uitgelezen omdat ik het gekocht had. Maar ik weet zeker dat als ik het boek had geleend bij de bib, dat ik het zeker aan de kant had gelegd. Dit zegt genoeg, denk ik!
0	Ik was erg onder de indruk van zijn boek "Het kleine meisje van meneer Linh", maar dit boek is heel wat anders. Wat Charlotte zegt: pure poezie. Was dat het? Ik weet het niet, want daar heb ik geen verstand van (ik geloof dat ik nooit eerder poezie gelezen heb) Maar als dit poezie is dan vind ik dat niet zo, dan is dat niet mijn ding zeg maar. Daarmee zeg ik niks ten nadele van het boek maar ben ik daar (nog) niet aan toe. Ik had nog twee andere titels van Claudel uit de biep gehaald maar die ga ik toch lezen; wellicht is dat ook poezie en kan ik mezelf daarmee verrijken. Je moet tenslotte wel open staan voor dingen die je (nog) niet kent, toch?
0	Een pretentieus, maar ongeloofwaardig plot, waarbij honderden pagina’s worden besteed aan de jeugdtrauma’s (te kleine penis, dat soort werk) van de hoofdpersoon en dat gaat na een poos behoorlijk tegenstaan, mede door de vele psychologie van de koude grond. Het taalgebruik is zo nu en dan ook ongewoon, hoewel de schrijver ook wel met rake typeringen van personen en situaties komt. De nodige maatschappijkritiek doet erg aan de oude boeken van Sjöwall en Wahlöö denken, nogal kort door de bocht dus. Bovendien is zijn visie op het gezin op z’n minst gezegd nogal deprimerend. En de ellende schijnt zo veelvoorkomend te zijn, dat het heel begrijpelijk wordt waarom de Finnen zoveel drinken en zichzelf van kant maken. Dit is niet bepaald kost voor een gemiddelde ChristenUnie-stemmer.
0	Dit is nou echt zo'n boek waarvan je op de eerste bladzijde al weet hoe het af gaat lopen. Ik vind het ook een typisch Amerikaans, sentimenteel boek. Je hebt het in één dag uit, het is heel makkelijk te lezen, volgende week ben je al vergeten waar het ook alweer over ging, maar aan de andere kant: het laat je ook wel weer zien dat je dingen pas waardeert als je ze dreigt kwijt te raken. En dat beseffen we ons misschien niet altijd genoeg.
0	Tegenvallend boek, langdradig en behoorlijk ongeloofwaardig dat een rechter die zoveel medicatie neemt, nog in functie kan en mag blijven.
0	Je mag me dan al een oversekst mannelijk zwijn vinden, ik heb zo mijn twijfels over mensen die nooit enige interesse in gezonde vuile manieren betonen. Dat zegt brigadier Stefaan Athenus zelf, en wie ben ik om hem tegen te spreken? Pierreux is in hetzelfde bedje ziek als zoveel van zijn (Vlaamse) collegas: verbied het maken van platvloerse grapjes en de helft van het boek is eraan. Athenus is niet eens het enige karikaturale personage in De dode die met zn tweeën was: er is ook nog de rondborstige retteketet Mariëtte, en inspecteur Daniël Pisters die er tot treurens toe op staat zijn verdronken zesentwintigjarige (!) zoon aan te spreken met Bertie-Bert. Als klap op de vuurpijl is er een volstrekt incompetente politiekorpsoverste Mangels. Dat soort kom je wel meer tegen, maar overdrijven is nergens voor nodig. De enige die nog een beetje sympathiek overkomt is inspecteur Luk Borré, die geconfronteerd wordt met relatieproblemen met call-girl Miranda alias Rena. Hoe dit korps, dit zootje ongeregeld, erin slaagt een verdwijning, een moord én een geval van grafschennis op te lossen, het is me nog steeds een raadsel. Maar ze doen het, en toegegeven, het zit allemaal nog zo slecht niet ineen.
0	De eerste keer dat ik een boek van deze schrijver heb gelezen en wat mij betreft ook meteen de laatste keer. Ik vond het boek niet geweldig. Er zat wel een opbouw naar het plot toe maar de spanning was ver te zoeken. Al vrij snel werd duidelijk wie de dader kon zijn en dat uiteindelijk ook bleek. Er zijn wel andere verdachte personen waarvan al snel duidelijk wordt dat zij het niet zijn. Hoofdpersoon Winter heeft een aparte manier van speuren/oplossen en ook zijn dromen/nachtmerries spelen een rol. Op zich is dat wel een interessant gegeven maar in zijn geheel toch niet echt een boek voor mij.
0	Het is een aardig idee, maar de personages zijn me te 'bordkartonnerig', de discussies te 'te'... een even tussendoor-geen-eisen-aan-lezer-stellend boek. Er wordt zo nu en dan wat in de lucht gegooid, maar daar blijft het dan ook bij... ik verwacht niet overal en altijd antwoorden op, maar een beetje meer uitdaging en uitnodiging aan de lezer mag toch wel? Onbevredigend.
0	Dit boek kent 2 kanten. Ten eerste is het eerste deel een redelijk goed opgebouwd verhaal. Met zeer goed gedoseerde spanning. Alleen ergens halverwege neemt de schrijfster een afslag in het verhaal die zo'n bizarre wending geeft aan het verhaal, dat het voor mij totaal ongeloofwaardig wordt. En daarmee doet ze aan haar zelf opgebouwde spanning ook een totale afbreuk, want zo'n bizarre wending komt ook totaal uit de lucht vallen. Echt broddelwerk.
0	Het verhaal evolueert uiterst moeizaam. Veel herkenbare dingen maar een te kleine koffer om alles er in te proppen. Met als gevolg dat niets er fris uit komt. Ontluikende spanning wordt telkenmale afgebroken. Na verloop van tijd lees je nu en dan eens vijf minuten. Helemaal geen pageturner. Met twee sterren goed bedeeld.
0	Zag er veelbelovend uit maar is niet echt mijn genre. Het boek is voor 3/4 uitgelezen . Misschien lees ik het nog helemaal uit , maar de volgende boeken uit de reeks zal ik niet lezen.
0	Het verhaal begon heel boeiend vond ik en ik was dan ook erg benieuwd hoe dit verder zou gaan lopen. Helaas zakt het verhaal later, ondanks enkele verwikkelingen, later toch in elkaar. De Jong heeft te lang bepaalde punten belicht maar ook weer enkele kansen op een spannend boek laten liggen. Er waren namelijk enkele lijnen zeer matig uitgewerkt, punten die ik graag wel uitgewerkt had gezien. Ik had dan ook gehoopt op een spannender boek. Je kon het verloop van onderlinge relaties tussen de personages al wel raden, erg stereotyp. Ook miste ik heel erg de rol van bepaalde peronages in het boek. Ze spelen een crusiale rol, maar toch hoor je bijna niks over hun? Grote fout. Ik vond het boek ook helemaal geen triller. Het is ook wel vreemd dat er overal reclame voor dit boek wordt gemaakt als zijnde: Thriller terwijl op de voorkant van het boek al staat dat het een roman is! Deze roman lees je echter wel heel snel weg door het simpele taalgebruik.
0	Helaas vond ik het echt een flinke tegenvaller.Ik was blij dat ze eindelijk weer een boek schreef met waargebeurde feiten (zoals bij Haar naam was Sarah) maar dit boek is daar niet mee te vergelijken. Het is mooi beeldend geschreven, maar erg langdradig en slaapverwekkend.
0	Het boek bevat helaas weinig nieuws. Het bevat vooral een verzameling van one-liners, en weinig echt concrete informatie en adviezen. Leuk als je net je opleiding hebt afgerond, niet geschikt voor ondernemers of als je al wat verder in je loopbaan bent.
0	Viel me tegen. Kon me niet boeien. Oppervlakkige karakters. Moeite gekost om het uit te lezen. Naakte zielen vond ik beter.
0	Mislukt boek wat mij betreft. Jammer. Het voortdurende heen en weer gedraaf tussen de boerderijen, schuur etc maakt de vertelling erg rommelig en zorgt voor veel herhalingen. De gedetailleerde beschrijving van alle zintuiglijke waarnemingen van Ward, die in het begin nog origineel en verduidelijkend zijn, zitten de voortgang van het verhaal in de weg en gaan enorm irriteren. Overdaad schaadt hier duidelijk. De geloofwaardigheid van het vertelde neemt naar het einde toe steeds verder af.
0	Het zal ongetwijfeld een met zorg samengestelde roman zijn, maar ik kan er niet doorheen komen. Te veel codenamen en verschillende lijnen en veel te langdradig
0	Dit boek heb ik gewonnen en dus gelezen maar het kan mij niet bekoren,Dit zijn de zinderende memoires van Eddie Woods' tijd in Thailand en Singapore, in de vroege jaren 70. Het gaat over de relaties die hij heeft gehad en dat waren er heel veel. Er zit naar mijn idee niet echt een lijn of verhaal in. Ik hou wel van een beetje seksueel getinte verhalen op zijn tijd maar dit gaat werkelijk nergens over. Het gebeurt niet vaak dat ik een boek met weinig sterren waardeer maar deze kan echt niet meer dan twee sterren krijgen.
0	Veel aandacht gaat in dit boek naar psychologische kenschetsen van de diverse personages, maar deze schetsen komen niet echt samen in een intens, spankrachtig, laat staan spannend verhaal. Het krijgt bovendien een beetje een verveeld einde mee. Teleurstellend, vond ik.
0	Dit is eigenlijk één van de boeken die ik een beetje nietszeggend vind. Ik sla hem dicht en denk: mja wel aardig. Ik denk er niet meer aan en ga verder met een ander boek. Dat is geen goed teken! Ik vrees dat Karin Slaughter (nog steeds) niet echt voor mij weggelegd is...
0	Het lijkt alsof deze roman gebruikt is als aanklacht tegen het instituut kerk. Veel misstanden worden in het verhaal verwerkt. Tegelijkertijd het gevoel dat het geloof op zich wel als positief wordt beschreven. Via de personages worden thema's zoals goed en slecht, liefde en haat, verraad en loyaliteit belicht. Op zich zeker waardevolle onderwerpen, maar de schrijfwijze was niet aansprekend. Erg makkelijk en kinderlijk geschreven, waarbij vreemde tijdsprongen gemaakt worden. Onduidelijk blijft wat wel of niet waargebeurd is. Naast de voorspelbaarheid van de situaties, kwamen er ook wat humoristische gebeurtenissen voorbij, die best leuk beschreven werden. Een grappige, boeiende beeldspraak is de volgende: "God moet de hele dag door drek lopen. Vieze drek die de mensen in hun leven achterlaten. Daarvoor heeft hij kaplaarzen nodig."
0	Ik had ook grote verwachtingen voor ik aan het boek begon, vooral omdat ik al enkele recencies gelezen had en die waren goed. Wel, ik heb het boek niet eens uitgelezen, ik kon er mij niet in vinden, het boeide gewoon niet. En nu lees ik toch ook andere recencies die het boek niet goed vonden, ik was al bang dat het aan mij lag.
0	Met veel verwachting aan begonnen na recensies als "dit had moeten zijn wat Freedom van Frantzen niet waarmaakte", heb ik dit boek met veel moeite uitgelezen. Op zich een goed verhaal, met interessante problematiek en thematiek. Verder voor mij veel teveel intellectuele show-off waardoor je telkens weer uit het verhaal wordt gehaald. Dit kan natuurlijk de bedoeling zijn van Rahman, maar voor mij werkt het niet. Jammer..
0	Ik had dit boek jaren geleden gekocht omdat ik er veel goeds over had gelezen. Over het algemeen hou ik wel van 'vreemde' boeken. Maar dit boek vond ik echt niet leuk. Had er geen plezier in om te lezen, langdradig, te veel personages, geen plot. Blij dat het uit is en spijt dat ik het destijds heb gekocht..
0	Thrillers horen geen bladzijden lang details te geven over het privëleven van een van de hoofdpersonen. Ik heb ( en dat doe ik zelden) bladzijden met details die er niet toe doen scannend gelezen en overgeslagen. Yrsa kan goed schrijven, maar het plot was wel heel erg onwaarschijnlijk en de oplossing kwam bijna als een duiveltje uit een doosje. Ik vrees dat ik deze schrijfster voortaan over zal slaan.
0	Een boek met als hoofdonderwerp de georganiseerde misdaad, de onderwereld, drugs-en wapenhandel. Veel personages en namen en heel lang blijft de onderlinge connectie onbekend. Eigenlijk is mij de lijn in het verhaal nog steeds niet duidelijk. Halverwege het boek blijft het verhaal hangen, er gebeurt weinig. De laatste 120 pagina's was een kwestie van "het boek moet uit".
0	De allereerste keer dat een Grisham mij teleurstelt. Ik hou van zijn schrijfstijl, onderwerp keuzes, personages, diepgang, verhaallijnen en taalgebruik, maar ondanks dat dit alles wel aanwezig is in dit boek kan het gewoon geen goede beoordeling krijgen. Er gebeurt namelijk niks in het boek. En dat is toch wel een vereiste om als "thriller" te mogen worden omschreven naar mijn bescheiden mening. Het boek leest lekker weg, dat kun je aan Grisham wel toe vertrouwen. Echter wil ik van een "thriller", zelfs bij een jeugdthriller, wel dat het me soms naar het puntje van mijn stoel brengt door de spanning. En dat ontbreekt volkomen. Ik hoop op een snelle herkansing dmv een nieuw kid-lawyer deel met Theo Boone. Zo niet dan zou ik dat zeer teleurstellend vinden. Een Grisham beoordelen met 2 sterren.....ongelofelijk dat ik dat nog eens heb moeten doen. Maar het kan niet anders.....
0	Dit boek viel me erg tegen. Niet wat ik gewend ben van Simone van der Vlugt. Ik heb het echter wel uitgelezen, omdat de manier van schrijven blijft boeien. Andere boeken van dezelfde schrijfster spreken mij meer aan.
0	Het boek las snel en er is vast en zeker het een en ander over te zeggen in het licht van het eerdere feminisme in Frankrijk (de hoofdpersonage is een vrouw die de touwtjes in handen heeft - hij volgt). Maar er zit nauwelijks verhaal in, het is een aaneenschakeling van het feit dat de geliefden een buitenechtelijke lichamelijke relatie hebben, waarbij hun cultuurverschillen zorgen voor een onoverbrugbare kloof tot een echt geestelijke liefdesrelatie. Het boek draait het beeld van het seksuele beest (de man) en de gedweeë volger (de vrouw) om - maar dat vind ik niet goed en origineel genoeg om het boek echt een bepaald niveau te geven (het staat immers bekend als klassieker).
0	Het boek is geen hoogstandje wat mij betreft. Het houd je wel bezig maar laat je niet sidderen van angst. Het eind is wat ik niet het verwacht maar laat nog wat vragen onbeantwoord. Aardig boek, maar geen houdertje.
0	Meer dan 2 sterren kan ik dit boek niet geven. Ik heb mij werkelijk verbaasd over de vele 4 en 5 sterren die dit boek heeft gekregen. Ik heb geen moment het thriller gevoel ervaren, eerder verveling/saai. Tijdsbeelden kloppen niet, veel naamfouten en bijzondere karakters, die slecht zijn uitgewerkt.
0	Ik ben dit boek gaan lezen omdat het toen zo hoog in de boekentop 10 stond en ik heb het uitgelezen omdat iedereen er zo lyrisch over was. Maar ik vond er, botweg gezegd, geen bal aan. Zo blijkt maar weer: smaken verschillen
0	Wie heeft niet tenminste wel eens gehoord van deze internationale bestseller? Mede hierom begon ik vol enthousiasme aan het boek, om naar gelang ik verder in het boek kwam steeds meer te verzanden. Ergens zag ik wel in waarom dit boek zo’n hoge ogen gooit, bijvoorbeeld om de bijzondere stijl en vaak sterke filosofische bespiegelingen. Op hetzelfde moment werd ik echter geen moment meegesleept in dit verhaal, over de driehoeksverhouding tussen Tomas, Tereza en Sabina. Mijn interesse in hun levenswandel, toch al niet erg bijzonder, begon me ook steeds minder te boeien. Dit komt vooral door de nogal afstandelijke stijl van Kundera, die van grote hoogte zijn hoofdpersonen observeert. En dat hij in het begin verklapt dat zijn hoofdpersonen toch niets meer zijn dan producten van zijn fantasie, helpt ook niet echt. Al met al blijft het boek hiermee nogal klinisch, kil aandoen. Vast interessant voor verheven intellectuelen, maar niet boeiend voor mensen die zich door een krachtig verhaal willen laten meeslepen..
0	Erg mager verhaal en vergezocht. Vooral het einde is teleurstellend en voorspelbaar.
0	Ik wachtte de hele tijd op wat ik dacht dat een verbazende ontknoping zou zijn. Dat was het ook maar in negatieve zin... onmogelijk en onrealistisch, jammer...
0	Dit boek is nauwelijks spannend. De situaties waarin de hoofdpersoon zich bevindt zijn onsamenhangend en ongeloofwaardig. Het einde van het boek is helemaal het toppunt van chaos en ongeloofwaardigheid. Ik heb het boek wel uitgelezen maar zou het niemand aanraden.
0	Het boek komt erg traag op gang. De actie en de pit was er pas aan het eind. Wat mij betreft geen aanrader.
0	Met hooggespannen verwachtingen begon ik aan Sporen op het ijs. In dit debuut van de Zweedse Lars Ramble, lees je het verhaal van een dubbele moord in de winter van 1965. Het verhaal spring regelmatig van de ene tijd naar de andere, wat niet storend is. Het verhaal is origineel en de goed omschreven omgeving maakt het tot een echte Scandinavische thriller. Een minpunt van dit boek waren de vele moeilijke Zweedse namen en de spanning die ontbrak. Ik denk dat dit de reden is dat ik het boek lastig te lezen vond. Ik kwam niet echt goed in het verhaal.
0	Teleurstellend, inspector Lynley komt in het boek niet voor. Erg plat ('ik mot') geschreven verhaal over drie kinderen die niet goed terecht komen. Voorspelbaar verhaal, helaas vaak waarheid en daarom ook geen leuk boek om te lezen. Het laatste hoofdstuk waarin Helen dan eindelijk neergeschoten wordt, zoals in het vorige boek al gebeurde, geeft nog steeds geen antwoord op WAAROM? Een boek van vele bladzijden maar erg teleurstellend.
0	Maar 2 sterren voor een boek wat mooi van start ging. Het verhaal zakte alleen heel snel in. Het is vanuit verschillende perspectieven geschreven en vooral de stukken van Homan vond ik taaie kost. Ik heb even overwogen om het boek boek niet uit te lezen, maar heb toch doorgezet. Aan het eind werd het wel weer iets beter, maar ik ben absoluut niet geraakt door dit boek. Eigenlijk 2,5 duimpjes, maar rond het af naar beneden. Gauw vergeten dit boek!
0	Je moet je door de eerste 30 pagina's heen worstelen maar dan ontpopt zich een alleraardigst boek over de consequenties van een weddenschap tussen 2 politici. Literaire thriller.
0	In het begin is het boek best spannend, maar naarmate het einde in zicht komt erg onoverzichtelijk en ongeloofwaardig. Niet te vergelijken met De Da Vinci code.
0	Anno 2017 dit boek publiceren is natuurlijk heel handig - mooie verkoopcijfers gegarandeerd nu NL het koloniale verleden bestudeert. Maar om een goed boek te schrijven moet een schrijver ook stijl en structuur beheersen. Het en-toen-en-toen-en-toengehalte is simpelweg veel te hoog. Een boek om snel te vergeten.
0	In tegenstelling tot veel andere lezers kon dit boek mij niet echt pakken. De schrijver probeerde te veel verhaallijnen en onderwerpen in het boek te verwerken. In het begin gaat het verhaal over klonen, wat ik ook had verwacht gelet op de beschrijving op de achterkant van het boek. Maar op een gegeven moment introduceert de schrijver een computerspel Schaduwwereld waarmee personen een tweede 'computerleven' kunnen leiden. Dat was voor mij echt zo'n overbodige plotwending waardoor het boek veel aan kracht verloor. Ik ben van mening dat een redacteur hier had moeten ingrijpen en dat 'virtual reality' verhaal moeten bewaren voor een ander boek.
0	Fan vanaf deel een keek ik uit naar dit vervolg. Henning, nog altijd op zoek naar de brandstichter raakt verwikkeld in een nieuw avontuur. Zijn ex-vrouw Nora speelt een grote rol in dit boek. Zij gaat op zoek naar een vermiste schoolvriendin, en raakt hierbij flink in de problemen. De verhaallijn waarmee het boek begint (de dood van Daniel, een oudere man) lijkt lange tijd los te staan van het verdere verhaal. Dit boek geeft een inkijkje in het nieuwe leven van Nora en Henning, en tergend langzaam wordt meer duidelijk over de brand. Het boek had mij pas rond pagina 300 echt in zijn greep, rijkelijk laat. Het volgende boek is het laatste uit de serie, laten we hopen dat we er met een klapper uit gaan!
0	Lastig om onder woorden te brengen waarom deze knap gecomponeerde roman, vol verschillende narratieve vertakkingen en diepere lagen, mij nergens wist te beroeren of tot denken aan heeft gezet. Misschien onbekendheid met de historische context van het moderne Zuid-Afrika vanuit het perspectief van de blanke bevolking? Misschien toch een afkeer van die opzichtige verwijzingen naar de menselijke conditie achter spelen door de metafoor van de klimtol uit de titel steeds zo opzichtig op de voorgrond te plaatsen? Of misschien is het toch de wat zeurderige toon van verschillende personages die smeken om vergiffenis voor daden uit hun verleden of die de ballast dragen van dingen waar zij echt niks aan kunnen doen? Ik heb de roman uitgelezen met waardering voor het vakmanschap van zijn auteur, maar het is zeker niet een werk dat mij lang bij gaat blijven.
0	Ikzelf kon me niet vinden in het verhaal. Het gaat over een meisje met ongekende leeftijd die bij haar vader woont. Ze houdt cavia's waar ze allerhande eigenaardigheden mee doet. Er wordt een sfeer gecreëerd die ruikt naar incest maar we hebben er het raden naartoe. De dokter komt op bezoek en legt een hand op haar knie? Haar buurjongen Jonas laat haar zien hoe cavia's baby's maken en betrekt haar bij deze handelingen.. Ze wordt verhoord door de recherche om een moord, maar men laat ons in het ongewisse. Het is de bedoeling van de schrijfster om dit verhaal van een onhandelbaar kind ineen te knutselen maar het heeft me niet kunnen bekoren. Het is zeer gemakkelijk de teksten diagonaal te lezen en er is ook een grote wit bladvulling.
0	'Koorts' is mijn eerste kennismaking met Saskia Noort. Het verhaal draait rond 2 vriendinnen die naar Ibiza trekken en elkaar daar kwijt raken. Het boek leest vlot, maar naar mijn gevoel mist het verhaal diepgang. Ik vind het verhaal nogal oppervlakkig, een beetje zoals de sfeer waarin het zich afspeelt (decadente feestjes op Ibiza). Dit boek zet mij niet echt aan om nog iets meer van Saskia Noort te lezen ( maar dat doen de goede recensies van haar andere boeken wel, dus ik ben toch wel benieuwd naar ander werk van haar).
0	Ik kan jullie enthousiasme niet delen, en ben helemaal niet zo... geestdriftig over dit boek. Teveel ellenlange beschrijvingen van neurologische ziektes, tè langdradig. Het kostte me heel veel moeite om de aandacht erbij te houden. Zo zie je maar hoe smaken kunnen verschillen. Het was de eerste Hecht die ik las, misschien probeer ik nog andere titels, maar niet onmiddellijk.
0	Niet volgens het script’ van Jennifer Murgia. Ik heb ‘m uitgelezen, maar had er meer van verwacht. Te ver gezocht, een vreemd einde en je blijft met vragen zitten. Een goede YA vind ik leuk om te lezen, maar dat had ik met dit boek niet. Zonde.
0	Een volgens mij een mooie start voor een verhaal, thriller. Spijtig maar naar mate het verhaal verder ging was het geen succes. Vlot geschreven. Een klassiek thema. Een undercover team dat een drugkartel tracht op te rollen. Een rustig eiland in Canada en in de buurt van Seattel is de plaats van het gebeuren. Sorry, maar dit eiland bestaat niet in de buurt van Seattle , Canada. Dit eiland is in de buurt van de Phillippijne.Zij die van James Bond houden zullen hier wel aan hun trekken komen. Veel actie. Het einde kent een onverwacht einde. Geschreven door iemand die hiervoor een opleiding heeft gehad. Volgens mij een veel schrijfster. Zeker geen aanrader.
0	Misschien waren mijn verwachtingen te hoog gespannen na het lezen van haar debuut maar dit boek vond ik helemaal niks. In tegenstelling tot haar eerste boek kon ik helemaal niet met de hoofdpersonen meeleven en vond het allemaal vrij afstandelijk geschreven. Ik heb hele stukken overgeslagen en ben eerlijk gezegd blij dat het uit is. Ik snapte helemaal niks van hoe ze op elkaar reageerden en vooral waarom. Het einde is ook vrij vaag er wordt helemaal niet duidelijk waarom Hal die keuze maakt. Al met al teleurstellend, waarom dan toch 2 duimpjes? Ik heb 't uit gelezen en met de hoop dat de volgende beter is.
0	Ik vind De stille zonde een mooi geschreven verhaal, dat zeker. Toch blijf ik met een paar 'mitsen & maren' zitten. Allereerst is er het gebrek aan originaliteit. De stille zonde schuift probleemloos aan in een hele rij goedgeschreven boeken, maar voegt nergens iets nieuws toe. De tobbende inspecteur met zijn charmante vrouwelijke collega, de alleenstaande moeders met hun koters en bijpassende sores, het gemene mannetje dat iedereen stiekem dan wel openlijk belaagt - het is allemaal al vaker vertoond. Dijkzeul laat haar verhaal laat op stoom komen, toont een nuffige voorkeur voor moeilijke woorden waar dat overbodig is en frommelt hier en daar haar kennis van klassieke componisten in het scenario. Kortom: veel sfeertekening, weinig vaart. Het einde komt plots, in twee hoofdstukjes van samen drie pagina's. De rol van de inspecteur draait uit op een marginale bijdrage; in dat opzicht is De stille zonde dus ook al geen speurdersroman.
0	als je andere schrijvers hebt gelezen zoals Jo Nesbo en Camilla Lackberg valt deze best tegen. Het verhaal was op zich wel oké, maar zat wat warrig in elkaar. En de spanning ontbrak en dat is toch vrij essentieel in een thriller. Ook de hoofdpersoon wint niet zoveel sympathie. Ik had (heel optimistisch) de hele serie over Ann Lindell op mijn e-reader gezet maar heb nog geen zin om deel 2 te gaan lezen.
0	In tegenstelling tot mijn mededizzies hieronder......ik kon geen grip krijgen op dit boek. Voor mij was het een lange en langdradige uiteenzetting van gruweldaden. Het ligt vast aan mij....
0	Het is jammer dat dit boek teveel gehypt is als HET NIEUWE BOEK van Dan Brown. Het is best een goed boek, een echte pageturner. Enig minpuntje... Toen ik eenmaal wist wat die wereldschokkende ontdekking was was voor mij de lol eraf. Die ontdekking moet je aanspreken, ik persoonlijk had er niks mee.
0	Na meer dan honderd pagina's toch de handdoek in de ring gegooid bij dit boek. Wat een wijdlopigheid en waar gaat dit in godsnaam allemaal naar toe? Personage na personage wordt opgevoerd zonder dat duidelijk is of deze en gene nog een rol van betekenis gaan spelen verderop in deze vuistdikke roman. Ik heb geen zin al die mooischrijverij door te ploegen om in de laatste vijftig pagina's er achter te komen dat het toch allemaal tot niets leidde. Op naar een volgend boek.
0	Haar eerdere boek heb ik verslonden en was een magnifiek boek. Dit is helaas ongelooflijk langdradig en eerder een opsomming van ellende zonder echt verhaal. Uitgelezen maar 1 om snel te vergeten. Spijtig
0	Het boek was oké. Ik heb ervan genoten en het was erg fijn om te lezen. Als je het uit hebt laat het toch wel een zekere indruk achter. Alleen had ik na het boek het gevoel dat er iets ontbrak, dat er iets miste.Dat vindt ik wel jammer, aangezien er wel de nodige spanning in zit.
0	Elizabeth Kostova kan mooi schrijven, dat blijkt wel uit dit boek. Maar mooi schrijven is niet genoeg voor een topwaardering op Crimezone. Het boek moet ook spannend zijn. En dat is het maar bij vlagen. De zoektocht naar een verdwenen professor (overigens hoogst onnatuurlijk dat een student bereid is zijn leven voor een professor te geven) wordt veel te lang uitgesponnen. Veel tekst maakt een boek nou eenmaal niet altijd beter. Of, zoals de Duitsers zeggen: In der Beschränkung zeigt sich den Meister. (En dan heb ik het nog niet over wel erg veel 'toevalligheden' in het boek.)
0	Helaas voor mij een niet zo boeiend boek. Vond het eentonig, zelfs saai, met moeite uit gelezen. Ook het onderwerp, wat me eigenlijk enorm aanspreekt kon me niet in zijn greep krijgen, geen idee waar het aan lag. Hoop dat ik van mijn volgende Lisa Gardner weer kan genieten.
0	Na zijn debuut had ik meer verwacht. Al zijn andere boeken heb ik ook gelezen (vond ik overigens erg goed) maar met dit boek slaat de schrijver de plank een beetje mis. Ik vind het geen thriller. Nergens heb ik de neiging om snel verder te lezen... benieuwd naar de afloop. De eerste 200 bladzijden heb ik de neiging gehad om het boek voor de 2e keer!!! opzij te leggen. Het verhaal zit wel goed in elkaar, dus vandaar twee sterren (een redelijk verhaal). Maar het mist echt de spanning van een thriller.
0	Helaas, het kreeg me niet te pakken. :-(
0	Mooie stukken over broederschap, huiselijk geweld en vriendschappen. Bij momenten echt spannend. Maar soms ook langdradig, ik blijf de broers door elkaar halen, zijn hun karakters dan toch niet zo uitgekristalliseerd?
0	Ik heb al meerdere boeken van Lee Child met Jack Reacher in de hoofdrol gelezen. Hoewel het verhaal best aardig is, vond ik het niet echt spannend. Volgens mij had de ontknoping wel wat beter gekund. Kortom geen topper.
0	Wie zijn billen heeft verbrand moet op de blaren zitten. Wat een ondankbaar kreng is die Eva.
0	De basis voor het boek Zondebok ligt in het waargebeurde feit van de Weeshuisziekte, welke door schrijfster Jacobine van den Hoek uitgebreid is bestudeerd. Uit het nawoord blijkt dat zij daarbij grondig te werk is gegaan en zich een goed beeld heeft gevormd van de historische gebeurtenissen in het 16e eeuwse Amsterdam. Het boek start sterk. Het eerste deel maakt de verwachtingen waar. Vanaf het tweede deel komt de roman helaas minder goed uit de verf. De schrijfster gebruikt in haar dialogen hedendaagse termen, die afbreuk doen aan het verhaal in plaats van het te versterken. Deze bewust gemaakte keuze maakt dat het lastig is om je werkelijk in het 16e eeuwse Amsterdam te verplaatsen. Bovendien volgt een stroomversnelling van gebeurtenissen, waarvan de afloop vrijwel allemaal door de voorspellende gave van de hoofdpersoon wordt verklapt. Al met al is het de historische context die tot de verbeelding spreekt. De uitwerking daarvan tot roman is minder geslaagd, waardoor het geheel teleurstelt.
0	Nadat Crimezone 4 sterren aan dit boek had gegeven, besloot ik het boek te gaan lezen. Ik snap de adoratie niet helemaal. Het begin vond ik geschikt voor de oudere tiener met een hoog en toen en toen niveau. De eerste 200 blz. kwam ik nog redelijk door, maar de laatste honderd waren een beproeving. Simone heeft blijkbaar veel van De Da Vinci code genoten. Ik denk dat Simone een prima schrijfster is voor de oudere jeugd, maar voor een volwaardige thriller is ze een maatje te klein.
0	Boek gekregen via de BUZZZ, dus ik moest het lezen, anders had ik het beslist al weggelegd. Ik kon er moeilijk inkomen. De transcripties van gesprekken zijn niet prettig om te lezen en ook verwarrend en onduidelijk. Het geheel komt moeizaam op gang. Rond pagina 100 begint het verhaal wel interessanter te worden, maar het blijft met ups en downs. De krantenartikelen en stukken uit de roman van Helen Yardley zijn goed geschreven en passen goed in het verhaal. Toch is het verhaal niet echt spannend. Er is alleen de vraag wie is/zijn de moordenaar(s). En ook dat is vrij al snel duidelijk. Wat mij betreft geen helaas geen aanrader!
0	Ik was een grote liefhebber (In het niets, De Catalaanse brief, ...) van Robert Goddard, maar nu begint hij afgezaagd te worden en zichzelf te kopiëren. Waarschijnlijk is hij nu gebonden om elk jaar een thriller te schrijven in zijn bekend genre om de kassa voor de uitgeverij en zichzelf te laten rinkelen ... spijtig, uitkijken naar een originele andere schrijver in dit soort van thriller-vertelgenre.
0	Wat een slecht verhaal... Ik kwam niet in het verhaal, het was niet boeiend en ik was blij dat het maar 96 pagina's had, al voelde het veel langer!
0	Ik had gehoopt een redelijke (ongeautoriseerde) biografie van Oprah in handen te hebben. Het bleek echter te gaan om een editie van het weekblad Privé maar dan in boekvorm. Wat ongelooflijk sensatiebelust geschreven! Ik snap het punt wel dat bij een geautoriseerde biografie de auteur 'danst naar de pijpen' van het onderwerp: wenst het onderwerp dingen niet opgenomen te hebben in de biografie dan dien je je als auteur te schikken of te zoeken naar consensus maar creëer je een redelijk eenzijdig (mooier?) beeld. Aan de andere kant van het spectrum staat echter dit; het venijn druipt er nog net uit. Ik had gehoopt op iets ergens er tussenin, maar dit, dit kan direct bij het oud papier.
0	Na het fantastische Het derde geheim is dit boek toch wel een deceptie te noemen. De Alexandrië connectie vind ik een oninteressante, moeilijk te volgen spionagethriller. Good guys worden bad guys, dan weer good guys om tenslotte als slechterik te sterven. Israël, Saoedi-Arabië, Verenigde Staten, een Oostenrijker met de initialen A.H., Rijkaards van de Orde van het Gulden Vlies, alles en iedereen wil als eerste de bibliotheek van Alexandrië vinden. Dit verhaal heeft nauwelijks diepgang. Het is verwarrend en ongeïnspireerd geschreven. Het nodigt totaal niet uit om verder te lezen.
0	Het eerste boek van Rene Appel dat ik niet zo goed vind. Het boek leest gemakkelijk en je komt ook vrij snel in het verhaal. Het boek wordt alleen nooit spannend en is vrij voorspelbaar en als je het boek uit hebt, krijg je een gevoel of er nog een hoofdstuk moet komen.
0	Afgunst is een boekje dat slechts 94 bladzijden telt en toch is dit meer dan genoeg. Het verhaal is zwak: een jaloerse ex zint op wraak en ontvoerd zijn ex-liefje. Over de motieven van de ontvoering wordt veel geschreven (jaloersheid onder schrijvers) maar de personages hebben geen enkele diepgang en zijn totaal oninteressant Het verhaal(tje) sleept zich voort en het einde is ronduit teleurstellend! De eerste 2 boeken van Saskia Noort heb ik verslonden, Nieuwe buren heb ik ook graag gelezen maar nu wordt het tijd voor iets anders, iets nieuws en iets origineels!
0	Crichton begint zoals veel Amerikaanse auteurs meer en meer in functie van een verfilming te schrijven. Het boek leest dan ook meer als een Hollywood scenario dan als een boek. Het is echt een formule boek en beetje 13 in een dozijn. Brainless entertainment voor mensen die graag naar actiefilms kijken met wat popcorn en een cola.
0	Het leek meer een John Grisham dan een Robin Cook boek vond ik. Een rechtbankdrama ipv een goede medische thriller. Nee, hij heeft al betere geschreven. Of ben ik gewoon te veel verwend?
0	Maar voor het zover is, was het nogal verwarrend... Het was in dit derde deel niet helemaal duidelijk hoe het nu zat. Pas op het laatst werd het begrijpelijk hoe het hele verhaal in elkaar stak. Het lijkt erop dat de hoofdpersonen het veel beter snapten dan ik. Gelukkig maar...
0	Een typische Lanoye, maar zeker niet zijn beste. 2 naamgenoten, beide Belgen werken ieder zonder het van elkaar te weten voor een Chinese crimineel. De ene in Argentinië om zijn gokschulden af te lossen, de andere in Zuid-Afrika om te tonen wat hij waard is. Ik ben zelf in Argentinië geweest en herkende nogal wat plaatse terug die in het boek voorkomen. Zoals de gewoonte bij Tom Lanoye spat het giftige sarcasme van de bladzijden.
0	Ik ben meestal erg gecharmeerd van de boeken van Vonne van der Meer, vooral van haar eilandboeken. Maar deze viel me wat tegen. Het boek neemt je niet echt mee in het verhaal. Het leest wat afstandelijk. Het eind is vreemd, en niet eens verrassend.
0	Heb het boek 1 ster gegeven en dat is mogelijk niet geheel terecht, want het boek heeft wel degelijk kwaliteit. Kwaliteit die mijns inziens zit in de karakters die op een uitstekende wijze worden uitgediept. Maar daar moet het boek het dan ook van hebben. Boek moet dan ook als roman door het leven, en zeker niet als thriller. Totaal gebrek aan spanning doet het boek kabbelen van het begin tot het einde.
0	Ik vond het een vreemd boek, uiteraard ontroerend om te lezen hoe een meisje van 4 door een herseninfarct getroffen wordt, maar ik ben niet helemaal mee met het verhaal. Blijkbaar gaat het boek over een schrijver die schrijft over een schrijver die bezig is met hoe mensen zich hem zullen herinneren na zijn dood. Die derde laag heb ik niet goed begrepen. Alhoewel dit duidelijk in het derde deel zat, maar dat vond ik dan ook meteen niet het beste stuk. Voor mij mocht het na twee delen gedaan zijn. Ik weet niet goed wat ik van dit boek moet vinden.
0	Het onderwerp op zich is zeker niet slecht, maar ik vond de beschrijvingen langdradig en veel te technisch. Wat een spannend boek had kunnen zijn, is saai geworden, geheel niet meeslepend.
0	Heb het boek helaas niet uitgelezen. Had me er enorm op verheugd, maar het verhaal boeit niet, houdt niet vast en gaat alle kanten uit. Ik hou me bij de andere boeken van dit schrijversduo.
0	Sorry, hoor, maar ik vond dit echt een heel slecht geschreven boek. Wat een ego-manie.
0	Wat was dit een tegen vallen. Ongelooflijk. Dit is mijn eerste Did Not Finisch, wat wel weer apart is gezien de titel van het boek. In totaal heb ik er 10 maanden over gaan om te beslissen dat dit echt geen boek voor mij is. Te veel dingen krijgen hun eigen naam, terwijl ze duidelijk verwijzen naar bestaande instellingen, gebouwen, etc. Je kunt gewoon ook door slaan in fantasy en dat maakt het dan echt niet fantasierijker. Heel erg jammer, gelukkig is het zo dat smaken verschillen.
0	Pagina's lange beschrijvingen die voornamelijk bestaan uit bijvoeglijk naamwoorden. Stoner vond ik fantastisch, dit was een grote teleurstelling.
0	Voor mij duurde het even voordat ik in het verhaal zat. Maar uiteindelijk word elke scène uitgelegd en als je het boek uit hebt word alles duidelijk. Genre zou roman zijn maar dat vind ik niet helemaal reëel. Al met al heb ik het boek binnen een dag gelezen omdat hij zo lekker weg las
0	na een tig aantal pagina's heb ik het boek gewoon dichtgedaan en aan de kant gelegd. tussen de verhaallijn door deden de hoofdpersonages niets anders dan vervelends bekvechten.
0	Op de achterkant van de omslag staat dat lezers van Baantjer dit waarderen. Vergeet het maar. In het begin rent Koen Dullen voor een tram langs. De commissaris is een iemand die altijd de verkeerde dingen doet en rechercheur Brons heeft een afkeer van computers en strooit al gedurig wijze kreten rond. Kortom een nep Baantjer met een slecht verhaal. Zonde van de inkt.
0	Ik ben gestopt met lezen nog voor de helft van het boek. Je hebt het gevoel dat je van de hak op de tak aan het lezen bent maar dat is onjuist. Je leest wel degelijk in de juiste volgorde maar er zit geen verhaal in een column vind ik. Als je iets moet lezen en je leest niet graag dan is dit boek een aanrader.
0	Ik heb nog bijna nooit zo een enorm raar boek gelezen. Er was geen doorkomen aan. Een combinatie van factoren maakt dit een heel moeilijk begrijpbaar boek. Ten eerste is het zo geschreven dat je gebeurtenissen in het heden en verleden niet uit elkaar kunt houden. Ook het meervoudige vertelperspectief is moeilijk te volgen en wel dusdanig dat ik soms pas na een paar bladzijden wist over wie er geschreven werd. Daarbij is de vertaling enorm slecht. Het lijkt wel of ze een gewone vertaalcomputer het werk hebben laten doen! De zinsopbouw is enorm vreemd en het wemelt van de spelfouten. De combinatie van schrijfstijl en vertaling is funest voor het boek. De laatste paar bladzijden had ik pas in de gaten waar het boek over ging. Dat deel van de plot dat ik wel begreep, is gelukkig origineel. Wil je dit boek lezen, neem dan de Engelse versie. 1 ster voor de plot.
0	Wat mij betreft de slechtste Indridason die ik tot nu toe gelezen heb, jammer. Ook taaltechnisch een slecht boek, met name de tweede helft barst van de druk- en zetfouten (kan dat eigenlijk nog wel tegenwoordig?)
0	Hoewel ik al gezien had dat de reakties op internet niet al te best waren begon ik toch erg enthousiast aan Zeven vrouwen later, omdat ik een á la Kluun of Patrick van Rhijn boek verwachtte. Mooi niet dus :-( Het las wel supervlot, want ik had het in enkele uurtjes uit, maar het verhaal sloeg nergens op en wat een overdreven grof taalgebruik, zo vrouw- onvriendelijk! Het lijkt wel een kopie op Kluun, maar dan in een verkeerd vat gegoten. Jammer…
0	Mijn verwachtingen lagen zeer hoog. Dat viel behoorlijk tegen. Verhaal kwam niet op gang.
0	Na het lezen van De Tweeling jaren geleden, had ik erg hoge verwachtingen van dit verhaal dat ook over de relatie tussen twee zussen gaat. Maar in mijn ogen slaat ze de plank volledig mis. Het klopt niet dat alcohol elk gesprek op gang kan houden. Ze lijkt een poging te doen om er iets van diepgang in te stoppen, wat bij dit thema zeker gekund had. Maar doordat de reacties van de zussen op elkaar mijns inziens compleet onrealistisch zijn en zo ook de manier waarop de mededeling verwerkt wordt die de ene zus aan de andere vertelt, is het boek in mijn ogen een aanfluiting. Ik kan het echt niet anders omschrijven. Wat was ik teleurgesteld toen ik het uit had. Het positieve dat ik erover kan zeggen is dat het "makkelijk weg leest".
0	Dit boekje kon mij helaas niet bekoren. Als zaken zo summier worden besproken in dit boekje, dan moeten er ook geen zware thema's of zeer bijzondere werelden worden behandeld. Dat is volgens mij althans volstrekt niet gelukt. Het is bijna moeilijk om het verhaal dat de schrijfster wilde vertellen, te begrijpen. Kortom: een voor mij helaas niet gelukte poging om een fantasy-verhaal in een Splintervorm te vertellen. Wat de schrijfster hier allemaal wilde vertellen in 34 paginaatjes was volgens mij ruim voldoende geweest om een volwaardige roman van te schrijven!
0	Vond er niet zo veel spannends aan. Eentonig, voorspelbaar...weet er niet meer over te melden. ☹
0	Blijkbaar zijn er al twee boeken van haar verschenen maar mij nog niet opgevallen. Het verhaal zit redelijk in elkaar met verschillende vertellijnen maar het is te weinig uitgewerkt. Echt Amerikaans, de eenling tegen de rest van de VS. Het lijkt erop dat het geschreven is om te verfilmen en niet om een lezerspubliek te behagen. Het geheel is redelijk onwaarschijnlijk maar voor de snelle hap voldoet het wel. Het leest als een trein maar of ik over een half jaar nog weet waar het over gaat....
0	Ik denk niet dat dit verhaal lang bij me blijft hangen. Het is inderdaad nogal ongeloofwaardig en het einde is voorspelbaar. Het begin vond ik nog wel spannend, half in het boek is er weinig spanning meer en op het eind word het dan weer even wat spannender. Ik heb het uitgelezen vanwege het goede begin maar een hoogstandje kan ik dit boek niet noemen.
0	Ik geef Gerd gelijk, maar ik ben misschien iets kritischer. Ik heb me echt door het boek moeten slepen en vond dat het verhaal met teveel toevalligheden aan elkaar hing, zonder ooit tot echte spanning te komen (de ontknoping valt als het ware uit de lucht). Veel aandacht voor de personages, dat wel, maar ze konden me toch niet blijven boeien. Enfin, ik maak er "redelijk" van.
0	De eerste keer kon Lauryssen ons nog verrassen met zijn rassistische en sexistische moppen , in dit vierde boek is er echter nog amper plaats voor een verhaal die naam waardig. Er vallen massa's overbodige doden, de moppen hebben wel een zeer lange baard en geen enkel personage wordt nog verder ontleed. Omdat L. geen slechte schrijver is, lees je het boek toch nog vlot uit, zonder je af te vragen of er iets van geloofwaardigheid in de plot zit en of nu echt half Antwerpen moest afgeschoten worden. Een gemiste kans.
0	Bij aanvang waren de verwachtingen hoog. Het werd echter al vrij snel duidelijk dat dit verhaal me niet op het puntje van mijn stoel zou kunnen houden. Het verhaal is soms wat langdradig (vooral naar het einde toe) en de gebeurtenissen die wel extra interessant waren werden juist te vluchtig besproken. Positief punt is wel de humor die af en toe om de hoek komt kijken. Al met al weet Stephen King me met dit verhaal niet echt te overtuigen...
0	Mijn eerste kennismaking met Baldacci was zeer teleurstellend. Het verhaal vond ik niet echt spannend. Baldacci doet zijn best om de moorden schokkend over te laten komen zonder dat bij de lezer (bij mij in ieder geval niet) de rillingen over de rug lopen. Tel daarbij op dat er in de loop van het boek veel personen als hoofdverdachte in beeld komen en het verhaal hierdoor eigenlijk om de hete brij heen blijft draaien zodat je eigenlijk gaat hopen op een knallend eind. Ook hier laat Baldacci weer een steekje vallen. Aangezien dit niet zijn beste boek blijkt te zijn (afgaande op meer recensies) ben ik toch van plan een andere titel te proberen en Baldacci een tweede kans te gunnen.
0	Door de lovende recensies ben ik aan dit boek begonnen. Er zijn weinig boeken die ik aan de kant leg, maar dit is er toch echt één van.. Na zo'n 300 bladzijden kan ik toch wel zeggen dat ik het geprobeerd heb. Ik vind het een erg dun, niets zeggend verhaaltje tussen een hele hoop overbodige tekst (geknipt en geplakt uit allerlei andere boeken). Door de manier van schrijven (of liever de manier van het plaatsen van de tekst) wordt dit grotendeels verbloemd. Wel knap dat de schrijver tot in den treuren door kan zagen over irrelevante onderwerpen. Daarvoor 2 sterren. Persoonlijk denk ik niet dat dit met het intellect van de schrijver te maken heeft, maar met het onvermogen van het beter kunnen...
0	"Volgens Sebastiaan" is opgebouwd uit 3 delen. In deel 1 wordt het verhaal verteld van Sofie die tijdens een time-out van haar studie in een kibboets gaat werken in Israël.. Ze komt samen met Julie – een vriendin uit de kibboets – bij een Palestijns gezin op de Westbank. Sofie en Julie krijgen het jongste kind van dit gezin aangeboden: een jongetje van 5 maanden. Sofie besluit het jongetje Sebastiaan mee naar huis te nemen. De reis verloopt bijna probleemloos en in Nederland wordt Sebastiaan in het gezin van Sofie opgenomen. In deel 2 wordt beschreven hoe Sebastiaan opgroeit tot een slimme en sociaal bewogen jongen die van muziek houdt. Sofie trouwt met Karel om samen Sebastiaan op te voeden. Ze maakt haar studie af in Leiden en werkt twee dagen in de week in de zaak van haar vader. In deel 3 is Sebastiaan een volwassen man. Hij geeft muziekles en heeft een vriendin Sylvia. Op een dag vertrekt Sebastiaan plotseling naar Turkije. Hij laat een briefje achter en verder is er geen enkel contact meer. Sylvia wordt door Sofie stukje bij beetje op de hoogte gebracht van Sebastiaan’s achtergrond. Aan het einde van het verhaal komen heden en verleden samen en krijgt de proloog een verrassend vervolg. De schrijfstijl in deel 1 en 2 is erg kinderlijk. Veel feitjes worden weggeschreven maar er is geen overgang in zinnen. Het gaat van de hak op de tak. Deel 3 is volwassener geschreven. Wat mij betreft hadden deel 1 en 2 weggelaten kunnen worden en had deel 3 uitgebreider en meer diepgang mogen hebben met flashbacks uit deel 1 en 2.
0	Ik heb dit boek gelezen omdat iedereen zo ontzettend weg is van Loes den Hollander. Ik kende haar hiervoor nog niet. Ik moet zeggen dat ik na dit eerste boek ook nog niet echt een grote fan van Loes den Hollander ben geworden. Maar ik gaf haar nog een kans en heb ook Zwanenzang gelezen. Zie mijn reactie op dat boek.
0	tja.....
0	Baantjer kenmerkt zich door een tweetal zaken: de opbouw en structuur van het verhaal én de luchtige schrijfstijl. Ook in De moord in reclame zijn deze patronen herkenbaar. Daardoor lijkt toch langzaam de verrassing enigszins weg te lopen uit de boeken. Toch is dit dit voor de avonden waarin je niet te veel wilt nadenken een prettig leesboek. Niet te ingewikkeld, plot wordt tamelijk simpel gehouden en het leest in een avondje weg. Het is zeker geen boek dat je in een adem uitleest maar de echte Baantjer fans zullen daar niet mee zitten. Voor hen is het een aardige volgende in de lange reeks.
0	Mwah... Saai boek. Op zich wordt Sicilië, of beter gezegd de traditie rond Sant'Agata leuk beschreven, maar verder deed het boek me niet veel.
0	Ontzettend slecht verhaal was dit. Iets wat ik niet gewent ben van Conny regard. Totaal ongeloofwaardig verhaal, vreemde die in 1 klap bevriend zijn, een 24jarige vrouw die zich zeer kinderlijk gedraagt continue in herhaling vallen etc etc viel me echt ontzettend tegen.
0	Heb me echt moeten inspannen om dit boek uit te lezen. Zeer veel uitleg om eigenlijk héél weinig nieuws te ontdekken. Jammer voor de schrijvers, want ze zijn, volgens mij, hier toch héél lang mee bezig geweest om alles uit te zoeken.
0	Een mooi verhaal, maar op den duur werd het wel wat langdradig. Ik had dit boek gewonnen op Dizzie, dus ik had graag iets positiever willen zijn, maar dat zit er helaas niet in. Toch twee duimpjes voor het goed beschrijven van de gevoelens van de personages.
0	Het verhaal start als een vlot geschreven en meeslepend detective-verhaal, maar dat verandert halverwege in een bizar en ongeloofwaardig sf-verhaal. Soms hangt het verhaal met haken en ogen aan elkaar en er worden meermaals zulke sprongen gemaakt, dat je deindruk hebt om enkele hoofdstukken gemist te hebben
0	Ik heb heel lang uitgekeken naar het laatste boek over Frieda Klein. Ik vind het opzich een goed boek, het is goed geschreven en het begin is ook spannend. Het einde viel mij alleen tegen. Ik had meer verwacht van ‘confrontatie’ tussen Dean Reeve en Frieda. Hier is nauwelijks over geschreven. Ook het middenstuk vond ik saai om te lezen. Ik heb de andere delen met meer plezier gelezen. Daar zat veel meer spanning in dan in dit boek, en ook vond ik de andere boeken meer ‘persoonlijk’ geschreven. Ik leefde me dan helemaal in en dat had ik bij dit boek niet. Ik vind het jammer dat de serie nu afgelopen is. Ik heb er van genoten!
0	Bij hoofdstuk 6 ben ik gestopt. Ik kon het niet opbrengen om, nadat ik het boek even een tijdje terzijde had gelegd, het weer op te pakken en verder te lezen. Het feit dat ik het terzijde legde zegt misschien al het een en ander, maar het boeide me niet en ik miste het niet. Misschien ooit, als ik echt niets anders heb te doen, neem ik het nog eens ter hand. Tenzij iemand anders me ervan overtuigt dat ik echt iets bijzonders mis en me maant om het vooral toch uit te lezen, want als ik al die sterren en recensies zie, dan lijkt het of ik iets heb gemist.
0	De hele schrijfstijl staat me niet aan,het lijkt wel dat ze de gemiddelde libellelezeres tevreden probeert te stellen. Simpel taalgebruik nog net niet zo erg als Lulu Wang Geef mij maar een goede psychologische roman ipv dit geneuzel. Springt jouw tandglazuur er niet af bij lulu wang dan valt het misschien te proberen.
0	Als je van korte verhalen houdt vind je dit misschien wel leuk
0	Het zal wel aan mij liggen, maar dit boek kon me niet boeien. Ik had dit niet verwacht omdat ik bijvoorbeeld Gevarenzone een heel goed boek vond van deze schrijfster. Ik kon al vanaf het begin niet goed in het boek komen en moest me er doorheen worstelen.Ik vond ook het soms verwarrend vanwege de vele namen en personages. Steeds verslapte mijn aandacht omdat ik het verhaal erg langdradig vond. Jammer, op naar volgende boek.
0	Misschien dat het aan de plaats en het moment ligt, maar ik kom met geen mogelijkheid door dit boek heen. Het loopt niet lekker, er gebeurt vrij weinig in het begin en het komt maar niet op gang. Niet mijn ding.
0	Dit boek van weer een Scandinavische topauteur maakt de verwachtingen niet waar. De hoofdpersoon is vermoeiend en de schrijftaal af en toe te eenvoudig en daardoor vervelend simplistisch. Grootste makke is dat het verhaal niet beklijft en het maar niet spannend wil worden. Toch niet onbelangrijk voor een thriller.
0	Dit boek heb ik in een middag uitgelezen. Ik werd niet echt gepakt door het verhaal. Vond het slecht geschreven. Veel dialogen waarbij je geen idee hebt wie nu wat zegt. Ik heb het wel uitgelezen omdat je toch wilt weten hoe het uiteindelijk eindigt. Dat is wel verrassend. Maar er zijn betere boeken in dit genre te vinden. Jammer.
0	Sorry hoor maar Clancy laat het met dit boek volledig afweten. Ik denk dat de beste man geld nodig had. Echt zijn slechtste boek ooit.
0	Mhhhh geen bijzonder boek, ben er heel snel doorheen gevlogen en vond het niet spannend. Het leest makkelijk weg en dat is het!
0	Vol enthousiasme begonnen aan het boek, maar algauw raakte ik de draad kwijt. Uiteindelijk niet uitgelezen.de traagheid, de lange zinnen, ondanks dat zij mooi zijn geschreven, het kon mij uiteindelijk niet boeien.
0	Een boek met verschillende korte verhalen... niet alle verhalen vond ik leuk... sommigen waren wel grappig... leuk voor tussendoor... geef mij maar een gewoon boek!
0	Ik vond het tot op een bepaald moment wel spannend, maar dan komt er ineens een ommekeer in het verhaal en weet je gelijk wie de dader is. Dit gebeurt eigenlijk te vroeg in het boek waardoor het einde nogal saai wordt.
0	Het onderwerp ( bipolaire stoornis )boeit mij heel erg maar de beschrijvingen m.b.t de tornado's vind ik totaal niet interessant en gaan te ver in mijn beleving. Na 100 blz wist ik nog steeds niet waar het boek om draaide .
0	Na alle jubelverhalen eens een boek van Rankin gelezen, maar dit was een tegenvaller...Ik kwam er amper doorheen. TE doorzichtig politiek correct, te weinig spannend. Maar waar ik me vooral aan ergerde was dat Rebus en de zijnen op allerlei zaken 'per ongeluk' stuiten en die worden dan aan het eind van het verhaal aan elkaar gevlochten. Maar een toevallige samenhang is niet spannend: het een moet logisch op het ander volgen, de rechercheur moet met slim denkwerk steeds een stapje dichterbij de waarheid komen, er moeten spannende dingen blijven gebeuren tijdens de zoektocht naar het sleutel. Deze zaken allemaal niet aanwezig. Echt een tegenvaller, hoe sympathiek de schrijver en Rebus me ook leken.
0	Geen idee wie ik de schuld moet geven. Degene die het boek vertaald heeft of de schrijfster zelf. Het is heel rommelig, er wordt veelvuldig gegeten en gedronken, de dialogen komen op mij heel onnatuurlijk over. Bovendien werd er ook steeds hetzelfde verteld. Ik kreeg mede hierdoor geen band met de hoofdpersonages. Als er dan ook nog sprake is van een viertal huwelijken met allemaal stiefbroers en zussen, dertien in totaal, dan is voor mij de puinhoop compleet. Ik kon mij totaal niet verdiepen in het verhaal. Heel jammer.
0	Het team Patterson is gelouterd, en de ervaring en routine druipt van iedere pagina. Het resultaat is een boek wat leest als een fabrieksbrood. Het voedt maar je mist de finesse van een ambachtelijk stukje vakwerk. Team Patterson kan veel beter maar laten zich leiden door kwantiteit
0	Het tweede boek van James Siegel, maar waar zijn eerste boek een verpletterende indruk op mij maakte en uitblonk door een prikkelende en vernieuwende dosis lef en originaliteit leest dit boek als een routineus inelkaar gezet standaardwerkje. Het thema is origineel en heeft volgens mij absoluut potentie, maar dat wordt nooit waargemaakt. Het boek is absoluut niet vervelend om te lezen, maar zodra je het uit hebt ben je het voor een groot deel alweer vergeten. Alles draait om een gezin dat na jaren vruchteloos proberen hun kinderwens in vurvulling ziet gaan door er een te adopteren. hiervoor reist het gezin naar Columbia om daar "hun"kindje op te halen. Daar aangekomen worden ze onderdeel van een complot en ontvoerd door het FARC. Toevalligheden, en ongeloofwaardigheden volgen elkaar op. kortom een gemiste kans.
0	Ik had veel moeite om in het verhaal en door het boek heen te komen. Leest meer als een detective dan een thriller en ik vond het niet echt spannend. Hoop dat de schrijver zijn stijl gaat aanpassen, want anders hoef ik niets meer van hem te lezen.
0	Wat een vreselijk saai boek zeg. Ik heb alleen het eerste gedeelte (eten) van het boek gelezen en daarna weggelegd want het boeide me totaal niet. Ik snap dan ook niet dat er zoveel mensen laaiend enthousiast over het boek waren. Zonde van mijn geld.
0	Debuut van de schrijfster die een deel van de gebeurtenissen uit eigen ervaring vertelt en die met dit boek een gevarieerd verhaal heeft geschreven met aspecten van chicklit, psychologische thriller. Komt wat moeizaam op gang en springt aanvankelijk van de hak op de tak, maar het verhaal krijgt steeds meer vorm en diepgang.
0	Wel een leuk boek om tussendoor te lezen maar het laat zeker geen diepe indruk achter. Er staat ook thriller op maar ik vond het pas de laatste 10 blz spannend,voor de rest leest het eigenlijk als een roman.
0	Elk boek van Koontz vind ik minder worden. Koontz heeft wat mij betreft zijn beste tijd gehad. Ik ben overgestapt op andere schrijvers die minder woorden gebruiken om de plot vorm te geven en die de spanning direct weten op te bouwen. Koontz is een goede schrijver en heeft zeer spannende boeken geschreven, getuige De Sadist, Geheugenfout en Dienaren van de Schemering. Maar zijn pakweg laatste 5 tot 10 boeken vallen me echt tegen. Voor iedereen die dit met me eens is, lees eens David Baldacci, Joseph Finder of Stuart MacBride. Die weten tenminste hoe je een lezer betrekt in een verhaal.
0	Nogal episch verteld, onderhoudend proza, dat wel. Die hoofdpersoon professor Gropius weet wel van vrouwspersonen om zich heen te klitten, dat is amusant beschreven, spannend is het ook wel bij vlagen maar geloofwaardig steeds minder. Sympathiek is ook wel weer dat zelfs zo'n geleerde ook onlogisch kan zijn. Echter te veel losse eindjes in het plot die aan het eind nogal abrupt aanelkaar worden geknoopt en niet uitnodigen tot een serieuze nabeschouwing over dit avontuur. Jammer met wat meer breedteresearch en dieptewerking in de dialogen had dit best een een thriller met een goeie groove kunnen zijn.
0	Normally I avoid thrillers, but since I liked Before I go to Sleep, I was willing to give this book a go. Unfortunately Second Life represents everything I don’t like about thrillers. I thought most of the book was shallow and unrealistic. I don’t think characters have to be likeable to make a work worthwhile, but the motives used to explain the characters’ actions were utterly unbelievable. The only remaining explanation for the main character’s choices is stupidity. About half way in the novel I was thinking about throwing it aside because it was too boring to keep on reading. I wished I had, because the ending was absolutely unsatisfying.
0	Het zou een geweldig verhaal zijn geweest als de tekst geen onbetrouwbaarheden bevatte. Het probleem is dat er bij de zogenaamde dood van het personage Wargrave sprake is van een gat in het hoofd, waaruit, ik citeer even: traag bloed vloeide; in het nawoord blijkt dit rode aarde geweest te zijn, en van een gat was al helemaal geen sprake!. Tja, als de schrijfster al aan het jokken slaat, hoe valt er dan voor de lezer nog eer te behalen in het oplossen van het misdrijf?
0	De boeken van MJ Arlidge zijn niet aan te slepen en domineren al enkele jaren met alle (inmiddels 7) titels de diverse spannende boeken lijsten. Je kunt hier echt spreken van een hype. De boeken onderscheiden zich eigenlijk niet maar voorzien van voor de massa blijkbaar niet te versmaden ingrediënten gaan ze van record naar record. Alles in de wind is de jongste loot. Feitelijk inhoudelijk niet meer dan een aantal pagina's die opgenomen zouden kunnen worden in Iene Miene Mutte als inleiding/wat er aan vooraf ging, maar uitgebracht als losse novelle. Flinterdun qua boek, Flinterdun qua inhoud. aan het einde weet je iets meer over een stukje van de jeugd van Helen Grace, waar je het meeste al tussen de regels door kan lezen in de "echte" boeken. Voor mij maar één conclusie: De citroen zal kost wat het kost tot de laatste druppel worden uitgeknepen
0	Maar niet uitgelezen, ik haakte af bij Hugo Baas, een alter ego teveel vrees ik. Nochtans met veel zin aan begonnen, bijwijlen wat opzij gelegd want geen lichte kost maar dan ook weer gelachen om het Ikea-betoog - dat blijft ongetwijfeld hangen als ik volgende editie doorblader - maar dan ging het naar mijn gevoel bergafwaarts, het personage begon te irriteren. De transformatie van Einzelganger naar de 'Hugo Baas' viel me tegen en heb het boek weggelegd op pagina 264. Neem me voor om het tijdens donkere winterse dagen nog eens ter hand te nemen, misschien lukt het dan beter om het uit te lezen.
0	Het boek heeft een verrassend einde, al is de spanning in zeer matig. Nicci French weet die spanning niet het hele boek vast te houden, op sommige momenten wordt het zelfs een tikkeltje saai. Ik leg niet snel een boek weg, vandaar dat ik het toch heb uitgelezen. Desondanks drie sterren voor dit redelijke boek.
0	Ik vond het niet geweldig. Ik kon grote stukken al voorspellen en ik vind dat het te snel is geschreven. Toch is het wel leuk verzonnen en daarom: 2 sterren. Ik raad liever een ander boek van Clancy aan.
0	Middelmatig werk. Er wordt te geforceerd geprobeerd om belangrijke vormende ankerpunten uit de recente geschiedenis (Berlijnse Muur, Koude Oorlog, 9/11) te koppelen aan jeugdherinneringen van het hoofdpersonage. Deze geforceerd allegorische lading leidt af van het persoonlijke van de herinneringen, maar tegelijkertijd weet het weinig van diepgang te zeggen over de gebeurtenissen waar het naar verwijst. Dit levert vooral een statisch werk op dat zijn eigen hoogdravende pretenties niet waar kan maken
0	Ik ben al jaren een grote fan van Stephen King en heb bijna alles van hem wel gelezen. Iedere nieuwe "King" is voor mij dan ook iets om naar uit te zien. Toch valt zijn laatste werk mij niet mee. De Donkere Toren heb ik na drie boeken voor gezien gehouden en Lisey's verhaal en Mobiel waren niet echt aan mij besteed. Ook deze dikke pil genaamd Duma heeft het wat mij betreft niet helemaal. Achteraf vraag je je af waarom er toch zoveel pagina's nodig zijn om zo'n filterdun verhaaltje te vertellen. Waar zitten al die woorden toch in? Wordt er een uitgebreide historie uit de doeken gedaan? Nee, niet echt. Zijn er veel ontwikkelingen en gebeurtenissen? Nee, ook niet. Is er dan sprake van uitgebreide persoonsbeschrijvingen? Ook al niet. Het moge duidelijk zijn, dit boek blijft bij mij niet echt hangen. Maar toch zie ik uit naar de volgende King en hoop op een boek van het niveau Dolores Claiborne, Rosie, of van zijn eerdere werk.
0	Dit is het tweede en absoluut laatste boek dat ik van Heleen van Royen heb gelezen. Vreselijk.
0	Politiek affairisme in alle regionen en complotten doen het altijd goed in Vlaamse misdaadverhalen, maar om dat te koppelen aan de opkomst van de nieuwe orde, zoals Tulkens in deze roman doet, lijkt me toch wat TE ver gedreven. Erg realistisch vind ik het verhaal dus niet en dat is toch een eerste vereiste in een goede misdaadroman lijkt me. De thematiek krijgt veel meer aandacht dan de afwikkeling van het gerechterlijk onderzoek en dat vind ik jammer. Langs de andere kant is Tulkens' schrijfstijl erg vlot en verteerbaar en slaagt hij erin om reële karakters te schetsen. Een redelijk verhaal dus, om te besluiten.
0	Sholes en Moore schreven een aardig Graal-boek. Een directe stijl met snelle korte zinnen. Dat staat garant voor prettig en gemakkelijk lezen. Het boek zit netjes in elkaar. Losse eindjes of aanrommelen is er niet bij. De Graal wordt gevonden en bevat DNA van Christus. En natuurlijk valt het in verkeerde handen. Dat lees je al op het omslag. Dat zorgt er ook voor dat het boek wat voorspelbaar is. Verrassende wendingen zijn er amper, of het moet de bovennatuurlijke twist zijn. Maar ook dat zie je al in het begin, wanneer de Nefilim ter sprake komen. Dat het goede wint snap je ook al na een paar bladzijden. Kortom: aardig, netjes, prettig, maar voorspelbaar. Dat de voorspelbaarheid ten koste gaat van de spanning zal duidelijk zijn. Een vlotte schrijfstijl helpt dan ook niet meer. Waardering: een goed min, of een redelijk plus. Dat is iets dat blijft steken tussen redelijk en goed. Heel veel meer valt er niet te vertellen.
0	Ondanks mijn twijfels bij deel 1 toch begonnen aan deel 2 en ook uitgelezen. Ik weet nu wel zeker dat ik deel 3 niet ga lezen. Wederom weinig echte spanning alleen op het allerlaatst, en heel veel politiek gewauwel tijdens het politie-onderzoek. Niet aan mij besteed.
0	Als kookfanaat had ik grote verwachtingen van dit boek. Bovendien heb ik 'Bricklane' van Monica Ali met heel veel plezier gelezen. Maar 'In de keuken' kon me maar matig boeien al geeft het wel een goede kijk op het werk in een restaurantkeuken. Maar daar is dan ook alles mee gezegd. De wederwaardigheden van chefkok Gabe, het verhaal van zijn jeugd en relaties waren niet aan mij besteed. Jammer.
0	Nadat ik gelezen had over dit boek dacht ik dat dit een leuk boek zou zijn en dat is het ook wel, MAAR het verhaal kwam veel te traag op gang. Wanneer Daphne eindelijk haar vriendje met zijn ex ontdekt, ben je al over de helft van het boek. Dat is jammer. Het is een aardig tussendoortje, maar meer ook niet.
0	Wat ben ik blij dat ik eindelijk dit boek uit heb. Ik wilde er na 180 bladzijdes de brui aan geven, maar zag de positieve kritieken op deze website en besloot dan toch maar door te lezen. Het boek is veel te dik (509 pagina's) en er zit enorm weinig spanning in. Er wordt te zeer uitgeweid over de verschillende psychische aandoeningen en de uitgebreide opsommingen vliegen de lezer om de oren. Toch nog een leuke verrassing op het eind, maar 40 pagina's spanning in zulk een dik boek is veel te weinig.
0	Echt vreselijk dat zó'n goede schrijfster zó'n rotboek heeft geschreven! Je denkt de hele tijd dat het nog wel wat zal worden, ik bedoel: Renate Dorrestein, toch niet de eerste de beste, wel? Maar echt: LAAT MAAR!!!!
0	Ik vond het boek eerlijk gezegd helemaal niks. Althans, het deel dat ik ervan gelezen heb. Ik ben niet veel verder gekomen dan halverwege hoofdstuk 2; toen had ik al een grondige hekel aan de hoofdpersonen. Waarom? Geen idee, maar de schrijfster/schrijfstijl kon me niet boeien. Ik heb verderop in het boek nog geprobeerd de draad weer op te pakken, maar zelfs de beschrijving van de opluchting wanneer de operatie van Petra is gelukt, deed me niets.
0	Akelig maar nog steeds actueel thema. Deels op feiten gebaseerd, maar of je hier feit en fictie moet vermengen? Helaas enigszins teleurgesteld in het boek als geheel. Leest niet 'lekker' doordat diverse verhalen door elkaar geklutst zitten.
0	Een heksenjacht op communisten in de jaren 1950 krijgt een staartje in het Chicago van de jonge eenentwintigste eeuw, terwijl er een nieuwe heksenjacht losbarst op al dan niet vermeende Arabische terroristen. Zo zou je Zwarte lijst kunnen samenvatten. De verdiensten van het boek zijn vooral te vinden in bijwijlen lekker snedige dialogen en in het afkraken van Bush' antiterrorismewet. Heel geëngageerd en dat mag, maar dan moet de rest ook wel wat meezitten. En laat dat nu net niet het geval zijn: Zwarte lijst sleept zich 480 pagina's lang voort naar een weinig verrassend einde. Als titel van dit stukje volstaat dan ook één enkel woord: saai.
0	John Creed is voor mij een volslagen onbekende, al hield dat de man niet tegen om de Steel Dagger in de wacht te slepen. Eerst de Gold Dagger, dan de Silver, en dan pas de Steel Dagger... we hebben het hier dus over de derde plaats, noch meer noch min. 's Mans werk is niet zonder verdiensten. Hij schrijft spannend en met veel actie, al moet het gezegd dat vele scènes beter tot hun recht zouden komen op het witte doek. Dialoog is aan de schaarse kant, ten faveure van beschrijvingen die de lezer op afstand houden (waar een directer point of view gepaster zou zijn). De plot berust ook teveel op gezochte toevalligheden om plausibel te zijn. Als scenario voor een Hollywood-actiefilm zou dit een geheide blockbuster opleveren, maar op eigen benen valt het geheel te magertjes uit.
0	Een mooi verhaal heel anders dan ik ben gewend of wat ik normaal lees. Veel spanning zit er nieet in naar mijn mening het is meer een roman
0	Ik lees hoofdzakelijk vóór het naar bed gaan en kan de beelden bij het geschrevene beter doorkrijgen. Dit boek is echter wat onsamenhangend geschreven. Ik ben vaak de draad van het verhaal kwijt. Tot nu toe kan het me niet boeien maar ik heb eerder meegemaakt dat de eerste mindere hoofdstukken gevolgd werden door uitstekend schrijfwerk. Tot nu toe slecht van mij 2 sterren
0	Ik heb van deze schrijver eerder boeken gelezen uit de Erik Winter serie. Bij witte ruis was ik er al een beetje klaar mee, maar ik heb hem toch nog weer een kans gegeven. Ik vond het boek vanwege de schrijfstijl onsamenhangend. De verhaallijnen die door elkaar heenlopen maakt het leesplezier er ook niet beter op. Wordt omschreven als erg spannend, maar de spanning was ver te zoeken. Ik heb het boek wel uitgelezen, maar deze schrijver gaat wel bij mij van de plank.
0	Het huis anubis is echt een serie uit mijn jeugd, ik zat elke avond stipt op tijd voor de volgende aflevering en heb de boeken verslonden. Ik heb de boeken dan ook nog steeds en pak ze er zo nu en dan gewoon nog weer eens even bij. Ik moet toe geven dat ik dit boek moeilijker te begrijpen vond dan de rest maar h et niet niet minder mooi.
0	Dit is het eerste boek van Harlan Coben waar ik niet enthousiast of onder de indruk van ben. Het verhaal komt rommelig en ongeloofwaardig over met TE veel personages en feiten die eigenlijk weinig ter zake doen. Bovendien telt het verhaal te veel toevalligheden. Coben is een fantastisch auteur en wordt soms de meester van de "twist and turn" genoemd omwille van de vele wendingen in zijn verhalen. Dit boek heeft, wat mij betreft, een paar twists and turns te veel. Ook de plot en uiteindelijke afloop konden me niet boeien. Volgende keer beter.
0	Voor diegenen die enigszins bekend zijn met de wijze waarop de binnen- en buitenlandse politediensten zijn georganiseerd bevat dit boek teveel ernstige missers. Aan een in werkelijkheid niet bestaand bureau van Interpol in Brussel en aan het hoofd van dat bureau worden executieve bevoegdheden en actieve opspringsactiviteiten toegeschreven die in werkelijkheid formeel volkomen onmogelijk zijn binnen de internationale verhoudingen. Interpol is slechts een uitwisselingsplatform voor informatie. Ook de wijze waarop plaatselijke politiediensten in het verhaal opsporingsactiviteiten uitvoeren en bevoegdheden en machtsmiddelen aanwenden zijn in strijd met de werkelijkheid en daarom ongeloofwaardig.
0	Getwijfeld of ik 2 of 3 sterren moest geven, maar na het lezen van de achterflap en de info over de schrijver toch 2 sterren. De schrijver werd vergeleken met Stephen King en Dean Koontz, maar de beste schrijver mag nog niet in de schaduw staan van deze heren! Dan komt dit boek nog behoorlijk tekort. Het verhaal is op zich best leuk, maar betrekkelijk eenvoudig en makkelijk te doorzien. Er zijn stukken in het boek die uitvoerig worden omschreven en stukken waar heel snel aan voorbij wordt gegaan. De wisseling in tempo komt het verhaal niet ten goede. Spanning heb ik niet mogen ervaren. Ik heb het boek wel uitgelezen, maar ik zou zo 1,2,3 geen nieuw boek van deze schrijver weer kopen. Boek was leuk voor zo tussendoor. Daar is ook alles mee gezegd.
0	Ik bewonder mensen die alles met zulke prachtige volzinnen onder woorden kunnen brengen als Erwin Mortier doet in Godenslaap, maar ik vind het altijd moeilijk doorlezen, daarnaast vond ik het verhaal ook niet echt boeiend genoeg, mijn gedachten dwaalden voortdurend af en dat hoort niet bij een boek dat je interessant genoeg vind, geen match dus.
0	Teleurstellend. Soms tref je een boek waarbij het lijkt dat het vooral bejubeld wordt om de verkoopcijfers. Dit boek is er zo eentje. De ongeloofwaardige en eenzijdige verheerlijking van de hoofdpersoon heeft mij doen afhaken. Boek zonder diepgang en niet geslaagde pogingen om er iets mysterieus van te maken. Het is vooral irritant.
0	Het boek leest lekker weg. Makkelijk te lezen qua zinsopbouw, structuur en hoofdstukverdeling. Getracht is de Nederlandse sfeer (platteland, bordelen en wietplantages) te integreren met de maffiacultuur en de cultuur van de georganiseerde misdaad zoals drugsbaronnen, witwaspraktijken en moorden. Helaas is dit een niet passende combinatie, waardoor het verhaal ongeloofwaardig, voorspelbaar en niet spannend is. Ondanks de oppervlakkigheid, lukt het de schrijver wel om mij nieuwsgierig te maken voor deel 2. Door de prettige schrijfstijl en de ontspannendheid wegens de neergezette sfeer (lees: ongecompliceerdheid van het verhaal) zal ik mij hier zeker aan wagen met de hoop dat het verhaal, maar ook de karakters meer diepgang krijgen.
0	Nadat ik de gentleman's guide to vice and virtue had gelezen en ook zo ontzettend leuk vond, was ik erg nieuwsgierig geworden naar het boek dat over Felicity zou gaan. Ik moet zeggen dat ik in het eerste boek niet de grootste fan was van Felicity, ik haatte haar niet maar ik vond haar ook niet zo leuk als andere mensen. Echter in boek twee begon ik me echt te irriteren aan Felicity. Ik houd er zelf niet van als mensen zich beter voelen dan andere mensen en dat is basically Felicity. Ze kon altijd alles beter doen dan iemand anders, vrouwen die make up dragen en van jurken houden zijn minder waard dan vrouwen die daar geen aandacht aanbesteden en bezig zijn met lezen en leren, etc. Ik begon me ook echt te irriteren aan de onnodige girl hate. Ook is dit boek echt feministisch en feminisme is een onderwerp waar ik echt van houd, maar het feminisme in dit boek was zo tegenstrijdig. Het hele boek probeert Felicity haar droom waar te maken om dokter te worden en dat ze strijd tegen de seksistische samenleving/mannen maar ondertussen haalt zij andere vrouwen wel onderuit omdat zij niet zoals Felicity zelf zijn. In mijn ogen werd er aan dit probleem ook niet genoeg aandacht aan geschonken. Met de andere personages miste ik ook een klik. Ook heeft dit boek echt haast geen plot en begon ik mezelf echt te vervelen. Er gebeurde gewoon niet zo veel. Het eerste boek was echt hilarisch en de personages kwamen ook steeds in de meest belachelijke situaties terecht en vond ik Monty en Percy echt geweldig. Dit boek was echter tam en de personages hadden niet echt een gek avontuur. Alles was mild en niks trok me echt aan. Zelfs de 100 pagina's waarin Monty en Percy aanwezig vond ik matig. Dit komt waarschijnlijk door het feit dat ik hoopte dat Percy en Monty echt een happily ever after hadden en een leuk gemakkelijk leven hadden. Ik werd echter met mijn neus op de feiten gedrukt en uit mijn vrolijke onrealistische bubbel gehaald toen dit boek onthulde dat dit niet zo was. Dit brak ook echt mijn hart. Trouwens het stopwoordje dat Felicity ook echt constant gebruikte begon me ook te irriteren. Ik kan nooit meer normaal naar het woordje zounds kijken. Kortom voor mij was dit boek echt een fiasco en kon het niet opleven am het eerste boek. Het was dan ook een tegenvaller en een boek dat mij verveelde.
0	Het derde boek van Jane Casey is een onderhoudende thriller, maar geen hoogvlieger. Het boek is een hernieuwde kennismaking met Meave. Het eerste boek over haar Brandbaar las ik uiteindelijk nooit uit, maar dit boek valt iets beter in de smaak. In het begin komt ook dit boek wat moeizaam op gang maar de tweede helft geeft toch nog een aardige afsluiting. Meave is een onzekere vrouw die werkt voor de politie. Ze werkt samen met een niet al te vriendelijke collega. Alle clichés komen langs in hun zoektocht naar de moordenaar van een tweetal pedofielen. Het is een interessant gegeven en wordt bijzonder uitgewerkt. Wanneer je er niet teveel van verwacht is dit een boek wat lekker wegleest.
0	Ik ben nog aan het lezen, maar ik vind het geen fijn boek. De sfeer is erg negatief, de hoofdpersoon een mix van teleurstelling en grootheidswaanzin. In andere boeken over de 2e wereldoorlog krijg ik beter de sfeer te pakken, DIt verhaal, neemt mij niet mee, ik lees het nog wel uit, maar ik kies niet snel meer een boek van W.F. Hermans denk ik.
0	Kruisverhoor heb ik maar tot de helft gelezen,het verhaal trok me niet het boek in, dus helaas van mijn kant geen goede recencie,ik snap niet waar het spannende verhaal in het boek moest komen,dus heb het boek dichtgeslagen,ben blij dat ik het niet had gekocht..
0	Er zaten wel aardige stukken in dit boek, maar al met al vond ik het niet zo boeiend.
0	Echt, de laatste boeken van Aspe (13 uitgezonderd) lezen even rap als de TV Story of de Privé en laten een even diepe indruk na. Om maar te zeggen, Aspe schrijft sinds een boek of 3 op automatische piloot en dit verhaal is echt barslecht. Het begint wel goed en het belooft een spannende plot te hebben: Russische maffia in de vastgoedsector in Brugge en complotten en chantage bij hooggeplaatsten. Helaas lijkt het of Aspe een deadline moest halen en verwatert het verhaal naar een flutscenario waarbij het door de slechten terug bemachtigen van foto's het motief is om misdaden te plegen (moorden, ontvoeringen, etc.) waarbij je achteraf allemaal afvraagt waarvoor het eigenlijk de moeite is. Waren die misdaden dan zo belangrijk om te plegen? En wat gebeurde er met Kalinka? Het positieve is dan weer dat het verhaal weer geen onnodige passages besteedde aan ruzies tussen Van In en Martens over Van Ins drankgebruik of gelonk naar andere vrouwen. Na het lezen van een Elizabeth George is dit een MacDonalds bezoek na een uitgebreid feestmaal in een tweesterrenrestaurant.
0	Het boek komt traag op gang omdat eerst de achtergronden uitgelegd worden. De wens om met een zeilboot de wereld rond te zeilen speelt hierbij een belangrijke rol. Dit komt niet erg overtuigend over, temeer daar de auteur (en dus de hoofdpersonen) niets van (zee)zeilen afweet. Zelfs de gebruikelijke terminologie is onbekend.
0	Na het Diner, toch de Greppel nog geprobeerd en uitgelezen. Ik zie de jubelende rescencies niet terug in beide boeken.
0	Hoe verder leven na het verlies van een baby? Het is een heftig thema. Niet iedereen zal zo'n trauma op dezelfde manier verwerken en als uitgangspunt voor een thriller is het acceptabel dat een auteur ingaat op de psychische problemen die ermee gepaard kunnen gaan. Bij de manier waarop Olde Heuvelt dat doet heb ik echter geen goed gevoel. Meer nog, ik vind de uitwerking van het thema afstotelijk, bizar en onsmakelijk. De gedichten doorheen het verhaal hadden voor mij geen toegevoegde waarde en de gedrochten van babytekeningen al helemaal niet. Ik vond dat er nauwelijks interactie tussen de weinige personages was en spannend was het verhaal ook al niet. Ik vrees dat de 'griezelthriller' (want zo wordt het boek omschreven) mij totaal niet ligt. En wanneer het leesplezier compleet ontbreekt, dan helpt het weinig dat een boek goed geschreven is. Dolores Dolly Poppedijn, het klinkt goed, maar voor mij slaat dit geschenkboekje (dat toch een groot publiek zou moeten aanspreken) de plank compleet mis.
0	James Patterson heeft zijn sporen natuurlijk meer dan verdiend en is niet voor niets de meest gelezen auteur ter wereld. Ook Cross Country is geschreven in Pattersons bekende stijl en zal z'n weg naar een groot publiek dan ook vinden. Toch vind ik het een zeer zwak boek waar de oppervlakkigheid vanaf straalt. Daarnaast is het een zeer ongeloofwaardig boek, waarin "superman" Alex Cross even door de wereldproblematiek fietst en zich tussen Amerika, Nigeria, Sierra Leone en Sudan verplaatst alsof het om de afstand Amsterdam - Rotterdam gaat. Wat een flauwekul.
0	Als je van historie houdt, zit je met dit boek erg goed, als je van thrillers houdt, voldoet het wat minder. Ik had het bewaard voor m'n vakantie. Ik had zo het vermoeden dat het letterlijk en figuurlijk een zware pil zou gaan worden. Wat dat betreft ben ik niet teleurgesteld. Ik vind het geen slecht boek maar voor mij is het historische aspect te zwaar aan gezet. Maar ik kan me voorstellen dat andere mensen van zoiets smullen. Het is meer een kwestie van smaak dan van kwaliteit. Want hetgeen geschreven is heeft zeker een grote historische waarde en getuigt van een research die zijn weerga niet kent. Tot ergens in de 400 heb ik alles gelezen maar toen enkele pagina's gewijd moesten worden aan het kweken van bloemen haakte ik deels af. Ik ben toen slelectief gaan lezen en sloeg hele stukken over die voor mij te langdradig waren. De rode draad was voor mij prioriteit geworden. Maar ik blijf zeggen, het ligt niet aan de auteurs maar meer aan mijn smaak. Voor mij hoeven dus dit soort verhalen niet zo erg.
0	Dit is voor mij echt het slechtste boek wat ik in jaren heb gelezen. Ik voelde als lezer gewoon lichtelijk beledigd dat ik werd afgescheept met een onzinnig plot. Maar waar ik me nog het meest aan geirriteerd heb is de ongelovelijke oppervlakkigheid. Het gaat hier echt om een drama, en om dan te lezen dat iemand na een week of 3 vanuit een diepe depressie in een keer weer vrolijk van de bank springt om verder te gaan met zijn leven, daar kon ik totaal niet tegen. Ik denk dan ook dat ik me dan ook nooit meer aan een Suzanne Vermeer ga wagen. Wat een teleurstelling.
0	Een bijzonder boek met een prachtig, ontroerend einde. Het verhaal van de oorlog door de ogen van een speciaal meisje.
0	Helaas een erg saai verhaaltje. Heb het uitgelezen, maar meer uit principe dat ik boek altijd uitlees, dan omdat het kon boeien.
0	Vroeger waren de boeken van Boersma nog wel goed maar tegenwoordig vallen ze mij zwaar tegen. Veel te veel drama veel te veel tranentrekken. Het heef nog maar weinig met een thriller te maken. Deze ook weer. Er is geen spanning te ontdekken, veel van hetzelfde en het middenstuk vond ik zelfs saai, zodat ik het boek bijna aan de kant heb gelegd. De cursieve stukken droeg mijn inziens weinig bij. Het einde was voorspelbaar en echt té ver gezocht.
0	Ik kan maar 2 sterren geven voor dit boek. Op zich zijn de hoofdstukken leuk ingedeeld, heden en verleden verdeeld over 5 tijdseenheden en goed te volgen, maar waar ik over struikel is de spanning. Liever gezegd, het ontbreken van de spanning. Grotendeels gewoon wat saai, jammer! En bij de laatste actie van inspecteur Van Veeteren zet ik toch wel hele grote vraagtekens over de toelaatbaarheid van bepaalde ondervragingstechnieken en de daar uit voortvloeiende consequenties. Vreemd eind.
0	Een weinig originele detective over een rechercheur met een problematisch verleden, die een vermissing van een meisje moet oplossen in het gehucht waar ze vroeger zelf woonde.
0	Aardig romannetje voor tussendoor, maar ook niet meer dan dat. Leest erg makkelijk weg, maar wel behoorlijk oubollige schrijfstijl.
0	Het beloofde, als fan van baldacci en grissham keek ik uit naar dit boek en begon met gretigheid te lezen, maar ik was vlug ontgoocheld en moest veel moeite doen om het boek uit te lezen, het voldeed zeker niet aan mijn verwachtingen en kijk zeker niet uit naar volgende boeken van deze schrijver, sorry, maar grisham genre benaderen is zeer moeilijk, voor mij hoeft het niet
0	In tegenstelling tot zijn twee vorige prachtige boeken, is dit een veel minder geloofwaardig boek. Vol met gekunstelde verwikkelingen en onmogelijke afloop van gebeurtenissen. Van de bijna 700 bladzijden zijn alleen de eerste tweehonderd geloofwaardig, interessant en goed te lezen. Daarna verzandt het boek steeds meer in onmogelijke, gekunstelde verwikkelingen. Jammer.
0	Ik hou vooral van literatuur maar een goed misdaadverhaal gaat er zo nu en dan ook wel in. Vooral Geeraerts en Deflo kunnen me bekoren. De eerste voor zijn technisch vernuft en maturiteit, de tweede voor de spanning en de manier waarop de woorden over de pagina's gieren. Dus dacht ik, Dood van een soldaat. Literair, thriller, Vlaams en bovendien winnaar van de Gouden strop. Dat lijkt iets voor mij. Een misrekening zondermeer. Het boek is een aanéénschakeling van losse fragmenten, met een wel heel grove steek aan elkaar genaaid. Spijtig genoeg proef ik de naden. Spaey goochelt behendig met woorden maar vertelt niets. Jammer. Toch nog een ster voor de stijl.
0	Er gaan een heleboel mensen dood in het vervolg op Teardrop. Eureka heeft de wereld laten overstromen door te huilen. Haar moeder zei nog, laat nooit een traan. Toch deed ze dat, en een er zijn heel veel mensen omgekomen. Eureka vlucht met Ander, Cat, haar vader en de tweeling. Ze moet Atlas verslaan, die het lichaam van haar beste vriend Brooks overgenomen heeft. Kan ze de wereld nog redden? En Brooks? Ik kan je verklappen dat ze heel veel dierbare mensen verliest en ze uiteindelijk doodgaat en Ander achterlaat...
0	Ik vond dit ook een uitermate matig verhaal soms op het banale af. En het klopt dat er goed neergezet wordt hoe wij in Nederland met vooral Marokkanen omgaan. Maar voor de rest is me helemaal niet duidelijk wat de auteur met dit boek wilde bereiken. Gelukkig heb ik het boek geluisterd, ik denk niet dat ik het uigelezen had.
0	ben nu op ongeveer de helft van het boek, maar het kan me helaas niet bekoren. Niet spannend genoeg, vind het traag geschreven. Raak zo nu en dan de draad kwijt. Ga hem wel uitlezen, maar ben / wordt helaas geen fan van Sophie Hannah.
0	teleurstellend en warrig verhaal, geen thriller , maar als je over de helft van het boek bent, dan wil je wel weten hoe het afloopt.
0	Dit boek is niet wat je van Pauw gewend bent. Ik vond er helemaal niets aan en ook veel teveel schuttingwoorden. Dezewaren nergens voor nodig. ik kreeg het idee dat Pauw er eigenlijk geen zin meer in had. Vond ook de clou helemmal niet spannend. Maar goed het is uit en ga verder met mijn volgende boek.
0	Wat een verschrikkelijk slecht boek....De gebeurtenissen hebben weinig samenhang en zijn totaal ongeloofwaardig, het plot is ronduit stuntelig, de romantische passages lachwekkend. Ik heb alle boeken van Sidney Sheldon gelezen en ik kan nauwelijks geloven dat hij dit heeft geschreven.
0	Ik had hoge verwachtingen van dit boek maar helaas vond ik het maar zo zo en de verhaallijn erg simpel en erg voorspelbaar. Jammer
0	Ik heb het boek Margot gelezen, misschien met de verkeerde verwachtingen, om iets te lezen over het leven van Margot Frank, de zus van Anne Frank. In mijn ogen is het een verzonnen verhaal, dat had kunnen gelden voor ieder joods meisje in Amsterdam. Teveel aannames in het boek. Geen fijn boek. Zal het niemand aanraden.
0	Bit klein boekje van 175 bladzijden bevat vier afzonderlijke verhalen. In noem het een treinboekje. Dit is een boekje dat men op de trein gemakkelijk uitleest, desnoods in vier keren. Een man wil alle boeken die er ooit zijn verschenen en nieuwe exemplaren uitlezen. Een absurd idee maar slaagt in zijn opdracht, met rare gevolgen. Een garagehouder en wrakkenverzamelaar die uit liefde voor zijn vrouw het onnoemelijke doet, en nog twee verhalen. Van blz.. 94 tot 114 leest men een exacte herhaling van het eerdere beschrevene? Ik heb niet echt het gevoel gehad van wauw. Ondanks het mooie oeuvre van de schrijver is dit niets speciaals.
0	Na het lezen van de achterkant, met reacties van enkele BN-ers, zou het een goed boek moeten zijn mede door een verfilming zou je denken... echter het tegendeel is waar. Ik heb nog nooit zo'n warrig en onsamenhangend verhaal gelezen! Wat een afknapper... het verhaal wordt door Franny (de hoofdpersoon) verteld (iets wat ik persoonlijk niet echt prettig vind; smaken verschillen) en daarbij worden alle in-outs tot in detail van haar vrijpartijen besproken"; Het boek valt onder het kopje 'erotische thriller'.
0	Ik vond het wel een mooi verhaal, het sprak me wel aan, ook ging het veel over dansen, ook wel mooi maar daar moet je dan wel weer van houden. Het mooie is dat dit echt gebeurd is. Daarna heb ik op google een filmpje over hun opgezocht en dan vind ik hem eigenlijk maar een macho man, als ik het filmpje eerder had gezien had ik het waarschijnlijk niet eens gelezen.
0	Dit boek was zo bizar en vooral vaag ,dat ik me gewoon regelmatig afvroeg waar de schrijver nou naar toe wilde met het verhaal. Ook het feit dat er twee aparte verhalen worden verteld in het boek vond ik nogal verwarrend. Ja ik ben toch meer van de realistische verhalen of een verhaal dat echt gebeurd kan zijn. Dus misschien komt het daardoor ook wel een beetje dat het boek me niet kon bekoren. Ik heb het ook maar voor de helft uitgelezen.
0	Jammer, ik heb betere boeken van Saskia Noort gelezen. Veel grof taalgebruik en zweverigheid in dit verhaal en naar mijn mening geen sterk eind.
0	Het beginresultaat wat soap achting. .. Misschien wordt het nog wat als het verhaal verder gaat. En de foto op de achterzijde van het schrijversduo vind ik nogal Nicci French achting nagedaan. Wordt vervolgd.....
0	zoveel namen, zoveel personen, zoveel gebeurtenissen.. en dan een slaapverwekkende voorleesstem, nou dan raden jullie het al, denk ik. Zo spannend was het boek niet. Ik was er dagen mee bezig, maar het heeft geen enkele indruk gemaakt. En dat terwijl ik wel van dit soort boeken houd. Jammer, een gemiste kans voor de auteur. In ieder geval voor een audioboek.
0	Het boek bestaat uit hoofdstukken, afwisselend in het verleden en in het heden geschreven. Na ongeveer één derde van het boek, nadat de situatie uit het verleden duidelijk was, heb ik de stukken uit het verleden overgeslagen en alleen het heden verder gelezen. Het verhaal kreeg me echt niet te pakken, deed me niets, beetje saai en voorspelbaar. Het zou meeslepend moeten zijn, maar het kreeg me echt niet mee. In een ijl tempo gelezen om een vrij voorspelbaar einde te lezen.Blij dat ik ervan af was en ik een volgend goed boek kon lezen; zonde van de tijd.
0	Jammer dat je meteen al weet hoe het afloopt. Daar had ik een ontzettende kater van. In het begin van het boek heb je het idee dat je al aan het laatste hoofdstuk bent begonnen. Ik zal het dus ook echt niet aanraden aan mijn vrienden en vriendinnen zoals ik wel met De eetclub heb gedaan. Het boek is echt zonde van je geld.
0	Ik moet eerlijk zeggen dat ik blij ben dat ik dit boek eindelijk uit heb. Ik ben in een enorme leesdip beland gedurende dit boek en het verhaal bleef maar voortduren. Ik begrijp wat mensen charmerend vinden aan dit boek en ook ik heb de heerlijke parallel getrokken met Forrest Gump, maar ik vind de lezersreacties die op het boek zelf gedrukt stonden enorm overtrokken. Het is een leuk gegeven, die man die in zijn leven zichzelf niks aantrekt van de mening van het grote publiek, maar ik vond het te langdradig.
0	Dit is het derde boek dat ik gelezen heb van B.A. Paris, vergeleken met de andere twee boeken "Achter gesloten deuren" en "Gebroken" vond ik dit een echte tegenvaller. Ook erg onwerkelijk. Na een ruzie tijdens de terugreis van een vakantie raakt de echtgenote Layla zoek. Na heel veel pogingen wordt ze nooit teruggevonden. Na 12 jaar komen er op allerlei manieren berichtjes waardoor Finn de echtgenoot denkt dat Layla nog leeft. Ik vond het boek erg langdradig. Geen echte spanning. Dus een tegenvaller.
0	Het boek was niet eenvoudig om te lezen, heel veel namen, jaartallen die niks met Alexander I te maken hebben, het zijn alleen vergelijkingen… Geen verhaallijn…Konden er niet echt een touw aan vast knoppen. Erg jammer want had hoge verwachtingen van het boek. Maar smaken en meningen verschillen. Wat voor ons een minder boek is, kan voor een ander een top boek zijn!
0	Vlot geschreven boek, lekker van deze tijd. Maar wel te veel losse eindjes naar mijn smaak, dat kan echt beter. Hierdoor bleef ik met een onvoldaan gevoel achter toen het boek uit was.
0	Matig boek zeg, dit tweede deel. Het zou ook zomaar een roman of Young adult kunnen zijn. Over Lois komen we in dit tweede deel ook niet erg veel meer te weten, dus vraag me af hoeveel boeken er nog gaan volgen. Echt heel spannend wordt het niet en kreeg een beetje het idee dat het even vlug in elkaar gedraaid is zodra het eerste boek klaar was. Wel een fijne schrijfstijl zoals we van Simone gewend zijn, maar 'kinderlijk' eenvoudig deze keer.
0	Waar gaat dit verhaal over, in welke tijd speelt het zich af? Ik dacht eerst in het verleden gezien de setting maar toen waren daar ineens wapens die konden veranderen van vorm en stroom schoten. Allerlei figuren die ik niet kon plaatsen en iets dat het niets heette...Ik had minstens het halve boek nodig om in het verhaal te komen.
0	als liefhebber van het gengre heeft dit boek niet iets nieuws te bieden. spionage, de russen na de val van het communisme, wapenhandel. De rauwe werkelijkheid, voor mij een zeer boeiend uitgangspunt - geen fantasie - , maar ik vind de beschrijving niet heel pakkend en het verhaal best wel voorspelbaar. Ook de typering van de karakters zijn niet heel diep. Het is allemaal wat vlak en oppervlakkig.
0	Ook deel 2 in de serie krijgt van mij twee sterren, maar we gaan richting drie. Grafton weet hier de toon al beter te treffen, het verhaal kabbelt lekker verder zonder eentonig te worden en het einde is niet al te geforceerd. Al mag die ontknoping van mij wel iets minder dramatisch: zon overduidelijke confrontatie tussen Kinsey en de dader is net iets te veel van het goede. Maar verder vallen vooral de ontmoetingen op met allerlei personages, die ieder hun eigen bijdrage leveren aan de oplossing.
0	Dit boekje leest als een belabberd geacteerde Nederlandse film. Op enkele momenten wel vermakelijk maar hoofdzakelijk dringt zich plaatsvervangende schaamte op.
0	Ciao Sicilia vind ik met 17, 95 euro te duur voor een gewoon spannend verhaal. Marelle Boersma heeft haar sporen als schrijfster wel verdiend, Ze woont zelf in Portugal en weet wat zo'n verhuizing betekent. Toch komt dat niet naar voren in dit Vertrek-boek. De man van Anne heeft losse handen en daarom ontsnapt ze als ze daar de kans voor ziet. Als Sofia in de stad Modica wil ze een nieuw leven opbouwen, maar daar krijgt ze weer te maken met de maffia. Dat is wel erg voor de hand liggend en ook met het chocoladegebeuren had ik niet veel. Erg spectaculair is het hele verhaal niet, het ontbreekt aan spanning en is erg cliche-achtig. Meer dan een boek om even tussendoor te lezen is het niet. Jammer! De verhalen op de televisie zijn toch soms veel spannender.
0	Deze roman moet het eerste deel vormen van een serie waarin commissaris Tell de hoofdrol speelt. Ik vrees dat ik de nog te verschijnen delen links zal laten liggen. Hier is weer eens sprake van een zwaar overschat Scandinavisch debuut, waarschijnlijk uitgegeven onder het motto: als het uit Zweden komt, is het goed. De redacteur is kritiekloos te werk gegaan, of misschien was het oorspronkelijke werk nog hopelozer. Een onverklaarbare romance tussen Tell en een getuige, die uiteindelijk tot niets leidt; oeverloze flashbacks die je rustig kunt overslaan, want je mist nauwelijks iets; een plot die alles te maken heeft met het verleden (die flashbacks moeten toch een functie hebben), maar dat hadden we al geraden. Nee, er zijn veel Scandinavische kanonnen als het gaat om spannende boeken, maar laten we de zaak niet omdraaien en vooral bedenken dat niet iedere Zweed (Noor, Deen) per definitie goed kan schrijven.
0	Ik vond dit boek erg teleurstellend,het leest heel makkelijk weg maar de kinderlijke taal die de auteur gebruikt is echt ergernis nr 1 Ook is het verhaal zo voorspellend dat ik tot op het einde verwachtte dat er nog een plotwending kwam maar ook die kwam niet. Nee sorry maar dit is niet mijn boek.
0	Pwfiewwww wat heb ik me door dit boek moeten worstelen! Ik keek er zo naar uit om te lezen, maar het is me zo tegengevallen. Ik heb het boek op mijn e-reader gelezen en daarom las ik pas op het einde van het boek dat het verhaal gebaseerd is op een waargebeurd feit én dat Linda echt wel veel research heeft gedaan om in de wereld van de hackers bekend te geraken. Vandaar dan toch die 1 ster, gewoon voor het werk dat ze er heeft ingestoken. Maar ik vond het verhaal zo saai, zo langdradig, de personages waren helemaal niet sympathiek, ik werd nooit ergens op het verkeerde been gezet, niets was verrassend. Als men niet bekend is met het hackers milieu is het ook niet fijn om die beschrijvingen te lezen, ik heb er echt niets aan gehad. Ik vond het terrorisme verhaal ook wel ver gezocht en als Belg kon ik me in die plaatsen ook helemaal niet inleven. Neen sorry, dit boek is helemaal niet aan mij besteed.
0	Wie van een thriller met fraaie, beeldende zinnen houdt, komt met Manipulatie aan zijn trekken. De lezer die behoefte heeft aan een lekker vlot lopend verhaal zal dit boek te traag en te breed uitgesponnen vinden. Dit gaat ten koste van de spanning. Jammer, want het idee van het boek is best origineel.
0	ik ben gek op pretparken en ik vind stephen king een hele goede schrijver alleen deze boek leest wel lekker weg maar komt niet echt tot een stephen king een andere schrijver zou dit kunnen schrijven dan zal ik niks doorhebben. Jammer maar geen slechte boek.
0	Wel een beetje teleurstellend. De Don Leo die we allemaal kennen, is uitgesmeerd over veel te veel pagina's: zo schematisch als een schoolwerkstuk, maar dan een stukje langer. Wat hem drijft? Geen idee, ik word niets wijzer over de man, slechts een klein beetje wijzer over de trainer. Wat een gemiste kans is, want Leo Beenhakker is van een uitstervende soort. Vrijwel altijd zichzelf, krijg je het gevoel. Met ziel en zaligheid betrokken, ontvankelijk voor nieuwe inzichten. Maar verder dan dat gaat het boek niet. Het hoeft geen Privé te worden (of Kieft of Gijp), maar als hij bijvoorbeeld zegt dat het hem moeite kost om weer eens een ontslag of vertrek bij een club te accepteren, dan is dát alles wat je leest. Terwijl hij in zijn interview in Volkskrant Magazine daar best schrijnend over is: de eenzaamheid, het gevoel er niet meer bij te horen, die telefoon die nooit meer gaat. Iemand die zo betrokken is bij de clubs waar hij werkte, móet daar meer over te zeggen hebben, maat ik lees er niets over. Resultaat: een voorspelbare opsomming van alle clubs en nationale teams die hij coachte. De stem van Don Leo is wel goed vervat trouwens: je hoort hem praten. Dezelfde woordkeus, dezelfde prettig relativerende (quasi-verveelde) toon. Maar we hebben hem al zo vaak horen praten, in het echt. Alleen dat al maakt dit een beetje een overbodig boek.
0	Ik heb dit boek vandaag gelezen. De meeste jeugdboeken vind ik geweldig om te lezen en het onderwerp (stalken) stond me ook wel aan. Helaas heeft dit boek niet aan de verwachtingen voldaan. De manier waarop het verteld werd vond ik echt heel raar. Geen lekkere schrijfstijl dus....met zo'n onderwerp had het een heel goed boek kunnen worden...jammer.
0	Gelukkig heb ik al eens eerder een boek gelezen van het genre new adult, want als dit mijn eerste kennismaking was geweest, dan zou ik nooit meer een new adult boek willen lezen. Wat een ordinaire taal wordt er gebruikt en wat een oppervlakkig verhaal is Onvoorwaardelijk. Het boek gaat voornamelijk over de seksuele relatie die de hoofdpersonen met elkaar hebben. En daar wordt geen doekjes om gewonden! De ene vrijpartij is nog niet voorbij of de ander kondig zich aan. Pas na ruim 200 pagina's (in het geval van een ebook) wordt er dieper in gegaan op de personages. Vanaf dat moment begint het verhaal voor mij pas interessant en soms zelfs emotioneel te worden. Maar helaas, het boek is dan al bijna uit..... Kortom, geen aanrader.
0	Ik dacht eerst dat het alleen aan mij lag. Er blijven namelijk maar boeken van haar in de winkel verschijnen. Maar ik ben blijkbaar niet de enige die dit tenenkromend slecht vond. Het boek mist spanning, plot, karakters en zelfs was er geen humor te ontdekken.
0	Ik vond het een mooi en makkelijk leesbaar boek, maar het einde vind ik niet echt interessant omdat je al wist hoe het zou aflopen. De schrijfster gebruikte niet veel bijvoeglijke naamwoorden en ook veel korte zinnen. Ik zou het boek een 6/10 geven.
0	Wat een suf en simplistisch boek is dit zeg! De hoofdpersoon dendert als een soort James Bond door de wereld terwijl hij weerwolven verslaat. Vrouwen fungeren als domme blondjes die geneukt moeten worden. En daartussenin zitten flitsen uit het verleden die vooral lijken te dienen om zoveel mogelijk bloederige details de wereld in te slingeren. Bah!
0	ik miste bij dit boek, de spanning, wel vondt ik een verassend einde.....het einde had ik echt niet verwacht
0	Een dun boekje wat lekker leest, mooi geschreven
0	tov eerdere boeken als pompei de officier imperium viel de nieuwe robert Harris tegen. de beschrijving van de gang van zaken bij een paus verkiezing is prima, interessant. Doch het erbij slepen van terroristische aanslagen maakt het verhaal minder sterk. ook het krampachtige plot is robert harris onwaardig. Zijn boeken kenmerken zich juist door het niet nodig hebben van een plot. kortom ik ben enigszins teleurgesteld.
0	Twee sterren?! Ja, want ik vond het een tegenvaller. De eerste twee boeken van Hayder waren fantastisch en, hoe schokkend ook, zeer realistisch. Het verhaal over Nanking is ook schokkend, maar wordt in Tokio dermate bizar, dat ik het ongeloofwaardig vond. Het meisje Grey heeft overduidelijk een moeilijke jeugd gehad en is wat naief, maar is toch slim en bijzonder sterk in haar zoektocht naar het ware verhaal. Een vreemd personage. Ook zijn er een aantal storende toevalligheden en, hoewel de schrijfstijl van Hayder krachtig is, heeft ze voor het creeren van spanning soms zoveel van deze kracht nodig, dat het krampachtig wordt. Een mislukte poging om van een bizarre oorlog een spannende thriller te maken.
0	Hoewel intrigerend had ik meer verwacht van deze thriller. Een aantal verhaallijnen wordt niet echt lekker uitgewerkt en het is inderdaad zo dat je als lezer het boek na de laatste bladzijde redelijk onbevredigd weglegt. Ook vond ik sommige stukken van het verhaal vrij langdradig en sommige delen niet echt reëel. Ik doel dan op het gedrag van zowel ouders als politie na de ontvoering: niet heel ernstig stressvol gezien de situatie.
0	Zeer tegenvallende 'thriller', wreed en akelig. Het personage "De verpleegster" vond ik bespottelijk. Een boek om zo snel mogelijk te vergeten.
0	Ik vond het boek tegenvallen, zeker na het boek Het huis van de maskers. Ik heb het boek niet uitgelezen omdat ik het erg saai vond.
0	Klaas ten Holt vertelt het verhaal van Adriaan Hoorndrager. Een componist onderweg naar een oude liefde, nadat zijn jarenlange relatie op de klippen liep. Onderweg naar Roemenië belandt hij in slecht weer bij hotel Alfabet. Een in alle opzichten vervreemdend hotel in de tot de verbeelding sprekende Transsylvanische Alpen. Adriaan zit met zichzelf in de knoop. Het is geen hoofdpersoon waar je snel warme sympathieke gevoelens voor krijgt. Hij zit niet alleen met zichzelf in de knoop, maar ook op seksueel vlak is hij behoorlijk vervreemd van de werkelijkheid. Het hotel zit vol met vreemde gasten en rare vertrekken. Daarbij komen de letters in de verschillende ruimten, waarbij ook de Bijbel regelmatig centraal staat. Het verhaal van Ten Holt blijft voor mij op afstand. Ik vond het een moeilijk boek om te lezen. Niet de diepte in, surrealistische verhalen, zonder nu duidelijk is wat de bedoeling is: fantasy of een roman. Kortom, goede ingrediënten, geen lekkere taart.
0	Een boek met verhalen over, je raadt het al, affaires in Parijs. De stijl is goed, de verhalen zijn soepel geschreven. Maar op één verhaal na, voelden ze als moppen zonder clou. Je verwacht een onverwachte wending.. en die komt niet. Voor mij daarom onbevredigend.
0	Voor mij was het begin het beste deel van het boek. Naarmate ik verder las, werd het steeds verwarrender. Ik heb me er niet toe kunnen zetten, het boek uit te lezen.
0	Dit was absoluut geen boek voor mij, wat een nare schrijfstijl, het verhaal zelf had best wat kunnen worden, maar op deze manier vond ik er geen bal aan om te lezen. Het is dat ik al meerdere reacties had gelezen dat het eind zo geweldig zou zijn, anders had ik het boek allang aan de kant gelegd.
0	Tja, helaas vond ik dit boek helemaal niet om van te smullen.... Zelfs mijn favoriete voorlezer Jan Meng kreeg me niet enthousiast voor dit verhaal. Ik vond het totaal niet spannend en ik kon er geen enkele humor in ontdekken. Nee, het is maar goed dat ik dit verhaal als luisterboek had, anders had ik het voortijdig dichtgeklapt.
0	Niet uitgelezen, na een bladzijde of honderd was ik helemaal klaar met deze pretentieuze rommel. Het is de soort zweverige roman waarin gepoogd wordt om iets te zeggen over seksualiteit en intimiteit, maar die dat vervolgens doet met de minst subtiele metaforen denkbaar. Het wist mij ook niet geïnteresseerd te krijgen in zijn karakters.
0	Ik vind persoonlijk dat Pieter Aspe veel betere verhalen heeft geschreven. Dit boek vind ik moeilijk te begrijpen. Ik hebt een aantal dingen een paar keer moeten lezen zodat ik alles goed zou begrijpen. Ik ben een beetje teleurgesteld over dit boek. Om echt alles goed te begrijpen zou ik het boek voor de tweede maal moeten lezen. Het is wel spannend, maar het verhaal spreekt mij niet echt aan. Geen aanrader dus.
0	Mooie verhaallijn, de dapperheid van de personages inspireren mij. Maar er zitten wel veel lastige woorden in die te maken hebben met de luchtvaartmaatschappij, iets wat voor mij totaal onbekend is, waardoor t verhaal voor mij een af en toe onoverzichtelijk werd.
0	Van sommige boeken van Tom kan ik echt wel genieten. De technische kennis die is opgedaan weet de schrijver goed in het boek tot zijn recht te laten komen. Het verhaal scenario is plausibel een oorlog tussen USA en China om grondstoffen en grondgebied. Maar de verhaallijn viel me echt tegen. Zonder al te veel weg te geven voor zij het graag willen lezen komt het eigenlijk hoofdstuk na hoofdstuk nergens anders op neer dan varen naar een positie al dan niet onverwachts onder weg nog wat vijanden naar de kelder helpen en dat uiteindelijk op de positie nog keer herhalen, om vervolgens weer voorraad te halen en alles herhaald zich weer. Ik vind het jammer dat je niemand echt leert kennen, dat je niets leest over het leven aan boord van een onderzeeer etc. Het boek viel dus erg tegen eigenlijk en een spelletje zeeslag was echt leuker en een betere tijdsbesteding geweest.
0	Duidelijk geen boek voor mij. Thema's zijn katholicisme en vrouwen en als niet-gelovige man kom je al meteen op achterstand. Mogelijk is het boek ook wat gedateerd en daardoor nu minder urgent. Ik neig er echter naar om te denken dat dit gewoon niet zo'n goed boek is met weinig aansprekende personages van een nogal pretentieuze schrijfster.
0	Na Dan Brown is dit een afknapper. Dit vind ik niet goed geschreven, zeer verwarrend. Het boek sleept zich voort. Je komt terecht in het leven van mensen waar je geen enkele band bij voelt. Je kan zelf niet begrijpen waarom jongen mensen zo reageren als die in het verhaal doen. Indien het zou gaan over wetenschappers, dan zou het verhaal al iets geloofwaardiger zijn. Spijtig genoeg wordt het verhaal geschreven vanuit de zienswijze van studenten: het plaatje klopt dus totaal niet. Zie ook bij andere recensies. Ik moet nu nog het laatste hoofdstuk lezen (ja, zo ver ben ik al geraakt, dat kan niet iedereen zeggen), maar je moet een doorbijter zijn om het einde te halen. Ik ben trouwens niet zeker of een deel van het probleem ook niet bij de vertaling ligt.
0	Goed verhaal, goed geschreven. Maar om het een literaire thriller te noemen, vind ik wat ver gaan. Ja, een thriller inderdaad, misschien eerder een detective, maar het is te simpel geschreven om het als literair te bestempelen. Het hoofdpersonage zit alles mee en uitsluitend de laatste tien pagina's zijn spannend. Daarvoor gaat het leven haar wel heel goed af. Tja, af en toe doet de dochter puberig, heel vervelend... Desondanks heb ik het boek met plezier gelezen, 't is alsof je een spannend tijdschrift leest.
0	Hoe vaak kun je iets herhalen? Dit boek is het niet voor mij. Heb het uitgelezen, maar kon niet echt boeien
0	Ik vond het dus helemaal niks! Wat mij betreft houdt ze het lekker bij acteren!
0	Mijn eerste boek van Saskia Noort, geleend van de bibliotheek. Gelukkig maar ... ik mocht het weer terug brengen. Leuk voor op het strand, maar zeker geen page-turner. Bovendien vond ik er erg weinig vaart in zitten. In ieder geval geen uitnodiging om meer boeken van deze schrijfster te lezen.
0	Het moet me allereerst van het hart dat ik een enorme fan ben van de boeken van Simone van der Vlugt. Ik heb het eigenlijk nog niet eerder meegemaakt dat een van haar boeken me teleurstelde. Maar nu is dat dus wel het geval. Het onderwerp is goed uitgewerkt en actueel. De belichting van met name het standpunt van de jonge Marokkaan kan veel mensen de ogen openen. Maar wat zitten er veel fouten in. Bijvoorbeeld: eerst vertelt Rosalie dat zij altijd het eerst thuiskomt en kookt. De volgende keer komt ze thuis en doet het haar verdriet dat Jeroen niet zoals gebruikelijk staat te koken. Ze blijft om de haverklap uren weg van de kapsalon zonder dat dat blijkbaar een probleem is voor haar twee medewerksters. Ik denk niet dat dit in een gewone kapsalon zo zou kunnen gaan. Als ze wordt opgesloten, wil ze niet dat haar ouders of anderen het weten. En zoiets zou niet doorsijpelen, zeker als de deur van haar huis is ingetrapt en de kapsalon ook grondig is doorzocht? Haar medewerkster moet twee dagen lang de goedlopende kapsalon alleen draaiende houden, want de andere medewerkster is dan ook nog eens op vakantie. Ze koopt allerlei meubels op zondag. Die worden niet alleen al binnen een paar uur bezorgd. Ook is ze zelf in staat om in een recordtijd alle meubels te plaatsen en in een handomdraai geheel zelfstandig de kroonluchter op te hangen. Het hangt helaas te veel van onwaarschijnlijkheden aan elkaar, wat mijns inziens erg veel afbreuk doet aan het verhaal. En het einde is helemaal tenenkrommend. Jammer, dit is één boek van Simone van der Vlugt dat geen plaatsje gaat krijgen in mijn boekenkast.
0	Ik ben het volkomen eens met J. Berend. This is CRAP! Alles is gepikt, het idee van een schrijversechtpaar a la Nicci French, het wonen in een dorp a la Saskia Noort, historische weetjes opgelepeld uit een lokaal geschiedenisboek, een buitenechtelijke relatie wederom a la Saskia Noort, chaotische elkaar snel opvolgende scenes die nauwelijks verband houden, ik heb het niet eens uitgelezen en dat gebeurt me niet vaak.
0	Een ingewikkeld boek met wek een 5+ verhaallijnen die in heden en verleden lopen die op een of andere manier samen moeten komen. Na het lezen ben ik er nu nog niet helemaal zeker van of ik het totaal heb begrepen.
0	Deze reactie bevat spoilers, selecteer de tekst om de spoilers te lezen.  Het boek begint pakkend en met een makkelijke leesstijl. Gaandeweg lijkt het steeds meer een opsomming van andere artikelen en verslagen uit de realiteit en verliest het ficiteve verhaal zijn kracht (van Dijk en Faber). Halverwege was ik het zat maar wilde toch het einde weten.... welke wel vol zit met hints met wie in zijn optiek de dader was. Om de naam boven water te halen moet zelf je verder: wie heeft er "kort geleden zelf nog in het ziekenhuis gelegen" (moet je dus zelf in het nieuws gaan zoeken) , wie van de lijst met namen is er niet verhoord door de politie (heel veel verdachten zijn genoemd in het boek)??? Ach, tegen die tijd had ik zoiets van "het zal wel", en loopt het fictieve verhaal onuitgewerkt tot een niet boeiend eind.
0	Verhaal is mooi, maar door de zeer uitvoerige schrijfstijl levert het aan spanning in. Vooral op het eind moest ik me er doorheen worstelen.
0	Dit is het vierde boek wat ik van Tess Gerritsen heb gelezen. Ik vond dit boek eerlijk gezegd niet zo spannend. Ik heb nog een hele reeks van haar op mijn boekenplank staan, dus ik hoop dat de volgende weer net zo spannend (of nog spannender) is als de eerste drie boeken. Helaas, 2 duimpjes.
0	Ik keek erg uit naar dit nieuwe boek van Simone van der Vlugt. Ergens had ik gelezen dat dit verhaal in tegenstelling tot Het laatste offer lekker spannend zou worden! Ik zat er helemaal klaar voor maar het viel tegen. Het las lekker weg (2 uurtjes!), maar er gebeurde ook weinig. Ik verheugde me op een verhaal à la De reünie, maar helaas; ik vond het allemaal wel erg voorspelbaar. Jammer!
0	Ik had er veel van verwacht, maar helaas. Nu kan een boek wat je zoveel laat zien op social media zelden aan de verwachtingen voldoen. Ik sloeg het teleurgesteld dicht.
0	Als ik het boek moest samenvatten zou ik het als Volgt doen: Marie heeft een man, drie kinderen en een complex, wil graag taarten bakken omdat de buurvrouw dat zo goed kan en ze daar jaloers op is. Ze ploetert het boek door en bakt uiteindelijk de perfecte cake/ taart, terwijl ondertussen ze ook nog iets moet met man en kinderen. Ik weet niet of dat lukt omdat ik halverwege afgehaakt ben. Het kon me gewoonweg niet boeien!
0	Ben halfweg geraakt, vond het vreselijk. Sommige noemen het poëzie, ik vond het langdradig. Herhaaldelijk details die overbodig zijn, ergerde mij. Hoef echt niet te weten hoeveel gram een moordwapen weegt... laat staan dat personages zichzelf 3 keer voorstellen. Was al een dun boek, maar stond weinig verhaal in. Jammer.
0	De schrijfstijl van Jet van Vuuren spreekt mij heel erg aan. Het leest makkelijk weg. Hierdoor blijf ik steeds verder lezen. Wel had ik iets meer van dit boek verwacht. Het plot viel mij een beetje tegen omdat het voorspelbaar was. Ik hou ervan als je een boek uit hebt en het nog dagen door je hoofd spookt. Helaas is dat bij dit boek niet het geval. Het boek is naar mijn mening wel oké. Niet slecht maar geen hoogvlieger.
0	Dag van de samenzwering is bij lange na niet zo goed als de voorgangers van de hand van deze schrijver. Waar in vorige boeken onrealistische plots toch realistisch werden, is Dag van de samenzwering al gauw een verhaal met grote lacunes. Het boek is weliswaar weer enorm spannend, maar het besef dat veel zaken niet uit te leggen zijn doet afbreuk aan het leesplezier. Vraagt u zich wellicht ook af waarom zo'n sterke organisatie zo'n beetje de hele staf van het Witte Huis beslaat, maar een president naar voren schuift die er nog niet bijhoort...?
0	Ik had me zelf veel voor gesteld van dit boek, maar ik kan kort zijn het kon me geen moment boeien, gezien de recensies en de waarderingen vraag ik me wel af of ik wel verstand heb om literatuur op een goede manier te beoordelen, ik kon me niet genoeg concentreren op het boek en kon er helaas niet van genieten.
0	Het eerste deel van deze serie"de vrouw in de kooi"was erg spannend dus ik verwachte dat van dit deel ook maar het is een langdradig saai boek geworden met weinig actie .
0	Misschien had dit nog wat kunnen worden als Marion Pauw meer bladzijden tot haar beschikking zou hebben. Nu vond ik het gewoon een flutverhaal.
0	De enige reden die ik kan bedenken waarom het zo gehyped is, is dat het een duidelijk geval is van ''in het land der blinden is eenoog koning''. De problematiek rond de multiculturele samenleving blijft verrassend weinig besproken onder Nederlandse schrijvers en dan al helemaal niet vanuit het perspectief van iemand die het gevoel heeft dat hij zijn eigen identiteit kwijt is in het huidige Nederland. Robert Vuijsje levert hiermee dan ook spitsvondige kritiek op een Nederland waar veel mensen uit de linkse hoek zich zorgen om maken.Maar is het ook echt een goed boek? Nou ja, bij vlagen komt Vuijsje met geniale passages op de proppen; zo zal ik de uitmuntende proloog, over dat iedere bevolkingsgroep wel neerkijkt op een andere bevolkingsgroep, niet meer zo snel vergeten. Deze passages zitten echter verstopt in een schrijfstijl van eindeloze herhaling en idioot grof geschetste karikaturen. Niet in de laatste plaats om de vreemde fixatie van de auteur met de derrières van donkere vrouwen. Ergens is het wrang dat racisme geaccepteerd wordt als de auteur pretendeert een links intellectuele boodschap uit te dragen. Daarmee mist de ranzige ondertoon compleet de subtiliteit en de verfijning om de belangrijke inhoud tot zijn recht te laten komen.
0	Op zich een aardig verhaal. Mijn eigen schuld dat ik midden in de winter een zomerboek pak, waardoor ik niet helemaal in het verhaal kon komen. Maar de opsomming van lijsten voor "rijkeluis" bezigheden was iets waar ik me aan irriteerde. Het was voor mij voldoende geweest als er bijvoorbeeld stond "er was een open buffet" in plaats van een opsomming van alle gerechten van dat buffet detail... bij elk detail van de bruiloft.
0	Ik koos dit boek met een winactie van de postcodeloterij omdat ik een tweetal eerder gelezen boeken van Koch super vond. Dit boek valt voor mij in een hele andere categorie. Het verhaal lijkt eindeloos te duren. We vallen van heden in verleden en dat kan mooi zijn, maar in dit geval kon het mijn aandacht niet vasthouden. Ik heb uitgelezen omdat ik een boek liever niet halverwege wegleg, maar ik was blij toen ik de laatste zin gelezen had.
0	Ik vond dit een van de minst spannende thrillers van French. Voor mij hangt hij te veel aan allerlei toevalligheden en onwaarschijnlijkheden aan elkaar. De grootste onwaarschijnlijkheid waarop het hele boek gebaseerd is, is het feit dat de weduwe van de onverwachts overleden man bijna onmiddellijk vermoedt dat haar man een relatie had met de vrouw met wie hij dood in de auto werd aangetroffen. Niet alleen zij, ook al haar vrienden en kennissen gingen daar vanuit. Ze hadden een goed huwelijk, geen reden voor dit vergezochte argwaan. Ook alle scènes op het kantoor waar ze ging werken om achter de waarheid te komen, berusten veel te veel op puur toeval.
0	Dat is een tegenvaller van formaat. Is dit Stephen King? Die van zo'n superverhaal en -plot zo'n spanningsloze pil maakt? Ongelooflijk!
0	Vol verwachting begon ik aan het boek. Ik had heel veel zin om dit boek te lezen, want de achterflap lijkt mij heel spannend. Zoals je kunt zien, bleef het bij die verwachtingen. Ik baal hiervan, want dit boek was dus absoluut niet wat de achterkant doet vermoeden. Ik vind het meer een chicklit dan een thriller en ik heb echt een bloedhekel aan chicklits. Het kabbelt maar wat voort en het is verschrikkelijk traag. Ik verveelde me kapot tijdens het lezen. Ik vind het jammer dat Hebban geen DNF plank heeft, want daar hoort deze eigenlijk op thuis. Ik heb het 40% volgehouden, maar het werd maar niet beter. Er is wel iets aan de hand met Adele, maar het triggert mij niet om door te blijven lezen. Jammer! Eigenlijk vind ik 1 ster te veel. Ik ga lekker een boek lezen wat mij wel aanspreekt en land deze voor wat het is.
0	Ook ik ben het helemaal eens met de reacties hieronder. Ik denk dat het enorm moeilijk is om een verhaal in zo weinig pagina's te vertellen maar dit verhaal vond ik echt helemaal niks. Weinig spanning en soms wat grof geschreven. Saskia Noort kan veel beter.
0	Met grote woorden omschreven droom. Na 80 pagina's was er nog geen zinnig verhaal te ontdekken. Alleen wollige omschrijvingen van absurdistische situaties die ieder voor zich fascinerend waren maar bij elkaar niet voldoende om door te zetten. Ik heb het boek na 80 bladzijden weggelegd.
0	Een aardig boek. Het deed me niet echt veel. Ik vond het leuker om over de sociale onderwerpen te lezen dan over de politieke.
0	Het begin van het boek las lekker vlot weg, ze vertelde hoe hun jeugd is verlopen en dat dat waarschijnlijk een reden is waarom haar broer zo is geworden. Maar na zo'n 100 bladzijden werden er veel dingen herhaald. Dit werd tijdens het lezen een grootte ergernis. Ik had op den duur zoiets van ja nu weet ik wel hoe gevaarlijk het is dat je met justitie praat en dat je je leven op het spel zit.
0	Dit boek was duidelijk niet mijn ding. De figuren waren oppervlakkig maar ook heel karikaturaal. En het verhaal kwam heel ongeloofwaardig over. Al snel ging ik me ergeren, en 'k heb vaak gedacht aan stoppen. Maar aangezien hij maar 190 pagina's telt, heb ik toch doorgebeten.
0	De opvulling van het boek met hoofdpersoon Mae, de 'mysterieuze man', de relatie met haar ouders, de incidenten.. Het komt allemaal nogal slecht doordacht over. Geen diepgang, oppervlakkige persoonlijkheden en de voorspelbaarheid van een Jennifer Aniston film. Echter, de achterliggende gedachte zoals: privacy, social media, transparantie van informatie, sharing is caring: dat is het èchte verhaal van dit boek. En dat zet zeker aan tot nadenken. Temeer omdat er veel overeenkomsten lijken te zijn met de huidige Online Informatie magnaten als Google en Facebook: stuitend dat onze offline persoonlijkheid, online 'kloonbaar' is en voor geld valt te verkopen aan de hoogste bieder om je 'passende en relevante content' aan te kunnen bieden. Waarheen leidt de weg?
0	Als het leven geen betekenis meer heeft, te zwaar of te pijnlijk wordt en geen arts wil je helpen menswaardig te sterven, wat dan? Nadat die vraag mij werd gesteld dit boek gelezen waarin op duidelijke, goed begrijpelijke wijze de mogelijkheden voor een zelf gekozen dood wordt beschreven. De hoe, waarmee, en niet te vergeten waarschuwing met betrekking tot de wetgeving beschreven technieken laten zien dat een mens zelf een keus mag en kan maken. Niet altijd makkelijk, maar wel in eigen regie.
0	Niet echt mijn ding, dit boek. Teveel filosofie, teveel vaag gelul. Geen plot om over naar huis te schrijven: studente knoopt relaties aan met oudere mannen om iets van het leven te leren, of zoiets. Maar deze Marie wil tegelijk de mannen ook iets bij brengen. Denk ik. Na alle ophef en gejubel over dit debuut had ik hier meer van verwacht.
0	Gelukkig mogen smaken verschillen: ik was hier niet zo kapot van! Een thriller maar zeker geen literaire thriller en het slot is mager alsof er nog even snel een einde aan gebreid moest worden.
0	Dit boek sprak me niet aan. Jammer, ik had er meer van verwacht. Ik heb het uitgelezen, maar dat kostte me enige moeite. Ik vond het erg droge kost, langdradig en de personages kwamen voor mij niet tot leven. De schrijfstijl vind ik niet pakkend.
0	Dit is een heruitgave van het boek uit 1994 en lijkt de transitie te zijn tussen haar romantische en medische thrillers. Het leest wel lekker vlot weg, maar is erg van de hak op de tak en conclusies blijven redelijk oppervlakkig. Zeker niet haar beste werk.
0	Dit boek is niet voor mij geschreven. Ik lees niet meer verder, ik kan me niet concentreren op het verhaal helaas. Had iets heel anders verwacht.
0	Na alle voorgaande boeken van Kristina Ohlsson in een adem uitgelezen te hebben, was dit een grote teleurstelling. Wat een lang uitgerekt verhaal. Al vrij snel trad de verveling in en tegenzin omdat ik wel aan zag komen hoeveel bladzijden dit voort zou gaan duren. Geen diepgang over de karakters, erg jammer. Persoonlijk denk ik dat dit boek iets te snel is gekomen. Iets meer diepgang en achtergronden van Alex en Frederike zou een verademing zijn geweest.
0	Ik kan heel kort zijn, wat een verschrikkelijk schrijfstijl. Ik heb het boek ook niet uitgelezen.
0	Deze komedie wist me minder te raken dan de vorige boeken van deze schrijver. de personages blijven teveel aan de oppervlakte en de verhaallijn is vaak voorspelbaar.
0	Een van de mindere boeken van Anne Holt. Het verhaal mist spanning. Het plot is voorspelbaar. De gebeurtenissen op Utoya absorberen alle tijd van de Noorse politie en daardoor is er weinig tijd om de dood van de achtjarige Sander te onderzoeken. De weinige tijd is ook precies het probleem van dit boek, daardoor is het verhaal maar slapjes. Alleen de laatste zin van het boek is verrassend....
0	Meer van verwacht! Etienne Vermeersch profileert zich met dit interview nog maar eens als het prototype van de homo universalis, maar het lijkt er echter sterk op dat hij een flinke vinger in de pap heeft gehad bij het opstellen van de interviewvragen. Niet alleen de volgorde waarin de vragen worden gesteld, maar ook de vragen zelf verraden de co-productie Vermeersch-Verhofstadt. De interviewer stelt immers enkel vragen over domeinen waarover Vermeersch iets te zeggen heeft. Bovendien redigeerde Vermeersch de volgorde van de vragen op meesterlijke wijze. Eerst kan hij badineren over het ontstaan van het heelal, en de aarde en over de evolutie van de mens. Hier laat hij niet na om zelfs zeer wetenschappelijk te zijn. Vervolgens maakt hij zijn punt dat God niet bestaat. Of althans niet de god van de openbaringsgodsdiensten. Zo komt hij heel vlug bij het instituut Kerk waarvan hij geen steen rechtop laat staan. Samen met pseudo-wetenschappen en het occulte verkettert hij het katholicisme en ook de islam wordt niet gespaard. Dit is zijn strijd tegen de ‘onwaarheid’ en het speerpunt in zijn zoektocht naar waarheid (subtitel). Wanneer hij de sloophamer halverwege het boek nog steeds niet heeft neergelegd, wordt dit voor de lezer toch des Guten zuviel. Alsof hij deze verzuchting gehoord heeft, schakelt hij over naar het poneren van deugdzame morele waarden die door niet-gelovigen kunnen nagestreefd worden. Als één van de hete hangijzers voor politici schuift hij (naast ecologie, opwarming van de aarde, ...) de nakende overbevolking naar voor met een nijpend tekort aan drinkwater voor vele miljoenen mensen. Als oplossing voor deze ethische en ecologische problemen stelt hij dan ook een soort wereldregering voor. Vermeersch blijft natuurlijk interessant en op vele domeinen prikkelt hij tot nadenken, maar in dit boek lijkt hij zijn ‘verzamelde kennis’ toch al te zeer te willen etaleren (bv. in het hoofdstuk Kan kunst de wereld redden).
0	Ongelofelijk interessant stuk geschiedenis (laat-Romeinse tijd en de opkomende machtspositie van het Christendom) en ook nog eens beschreven met een goed gevoel voor humor. Het heeft dan ook alles om een sterke roman te kunnen zijn, maar helaas weet Jan van Aken het niet de volle 608 bladzijdes interessant te houden. Het deed mij soms meer denken aan de achtervolgingen uit Scooby Doo, dan aan de ambitieuze historische blockbuster die het probeert te zijn. Personages doen niet anders dan achter elkaar aanzitten of wegvluchten van elkaar. Daarbij switcht het verhaal ook onnodig vaak tussen heden en verleden en introduceert het teveel karakters die eigenlijk niet nodig zijn voor de verhaallijn. Echt een gemiste kans, want de auteur laat bij vlagen zien dat hij wel iets kan met dit historische materiaal.
0	Wel een goed boek voor de komende leesclubbespreking denk ik: want waarom zit de vrouw eigenlijk in de trein? Ze neemt waar, zwijgt (voor de lezer in elk geval) en denkt na over haar leven in Moskou en haar relaties daar. En waarom gaat ze 'houden' van die vreselijke man in de coupé? Helaas vond ik het wel saai (en deprimerend) om te lezen, wellicht omdat ik weinig kon met het hoofdpersonage en ook de stijl met de vele opsommingen en herhalingen mij niet erg aansprak (al werkt het wellicht goed als het deprimerend is bedoeld).
0	Na veel goede recensies gelezen te hebben over het schrijversduo Nicci French heb ik dit boek aangeschaft. Ik hoop echt dat andere boeken van dit duo beter zijn, anders snap ik alle goede kritieken niet. Ik vond dit boek echt geen bal aan, en ik snapte er weinig van. Ook de "ik" schrijfstijl vond ik erg irritant.
0	Ik had Achter Gesloten Deuren in één adem uitgelezen en verheugde me op Gebroken. Maar wat een slecht boek. Ten eerste had het hele langdradige middenstuk geschrapt kunnen worden. Ten tweede was me meteen duidelijk hoe het zat met het geheugenverlies. Verder werd het einde erg afgeraffeld.
0	Een boek wat totaal on-interressant is en bovendien erg langdradig. Het is op een kinderlijke manier geschreven met korte zinnen.Ik heb hem uitgelezen, omdat ik steeds hoopte dat hij halverwege tot het eind mooier zou worden. Nee dus !!
0	Ik schrijf ook niet vaak een recensie, maar wat was het einde slecht! In het begin wordt je helemaal in het boek mee gezogen, maar naarmate je het einde nadert, blijkt het boek opeens een rasechte domper te zijn.
0	Ik heb vroeger alle boeken van de Cock gelezen en vond de serie ook wel okay, maar dit boek vond ik een aanfluiting. Misschien ben ik het ontgroeid of misschien was het slechts een zwak aftreksel, wie zal het zeggen.
0	Er mogen meer persoonlijke en biografische verhalen in! Te jammer dat het boek zich alleen focust op de foto's en schilderkunsten. Een vrouw is zoveel meeer dan enkel een beschrijving van een foto of een portret.
0	Dit boek bestaat uit hele korte hoofdstukjes over verschillende beroemde vrouwen, en hoewel daar niets mis mee is, is de toon die Ivo Niehe af en toe aanslaat ietwat vrouwonvriendelijk. Zo beschrijft hij op pagina 73 een medewerkster die tijdens een interview de tijd die Ivo Niehe krijgt in de gaten houdt ( hij noemt haar een 'stopwatch') als een bitch omdat ze hem en Oprah Winfrey er op attendeert dat de tijd voorbij was. Voor zover ik weet was dat ook in 2004 geen normale gang van zaken. Had hij de 'stopwatch' in zijn boek een lul genoemd als het een man was geweest?
0	Brown is duidelijk een erudiet man die o.a. Vaticaanstad goed kent en zich door stapels research geturfd heeft. Tot daar het positieve. Het mangelt dit boek aan een aantal elementen. Ik noem ze alfabetisch: een geloofwaardige plot, psychologisch afgeronde personage en spanning. Bovendien wordt alle research op een dermate schoolmeesterachtig toontje gepresenteerd dat je er kregelig van wordt. Alhoewel dit bloedserieus bedoeld is, laat het werk zich nog het beste als een pastiche lezen.
0	Geen idee waarom de auteur twee historische figuren opvoert om vervolgens geen poging te doen om hun karakters uit te diepen. Dit boek is als een stripverhaal, wel grappig maar ook oppervlakkig.
0	Ik wil eerst en vooral zeggen dat ik nochtans een grote fan ben van de boeken van Pieter Aspe, maar dit boek kon mij niet bekoren. Dit boek is heel interessant voor mensen die zich interesseren voor de Duitse cultuur. Mij zegt dat persoonlijk niets, vandaar dat ik maar 1 sterretje geef.
0	Ik heb niet veel van Nicci French gelezen. Dit boek stond al jaren in de kast. Nou wat een tegenvaller zeg. Het boek begint met de moord op een echtpaar wat hun dochter overleefd als zij wordt ondergebracht bij een psycholoog verwacht je veel spanning. Maar nee, het boek kabbelt voort. De ontknoping is verrassend maar zeker niet spannend.
0	Ik heb het boek na zo'n 60 bladzijden dichtgeslagen en weggelegd. Het is geen slecht boek, maar het kon mij niet boeien. En aangezien de stapel nog te lezen boeken lonkte, heb ik de strijd met dit boek gestaakt. Toch twee sterren omdat het, zoals ik al aangaf, niet slecht is. Maar niet voldoende voor mij om uit te lezen.
0	Het boek begon tamelijk veelbelovend, maar alle hersenspinsels van een oudere misantroop tijdens zijn wachten op een vertraagde vlucht in Sharm-el-Sheikh werden mij uiteindelijk teveel. Er zaten aardige passages tussen maar de bijzonder uitvoerig beschreven gedachten zowel over enkele belangwekkende gebeurtenissen uit de moderne geschiedenis als overpeinzingen over de diverse perioden uit het leven van de hoofdpersoon leidden uiteindelijk helaas tot een saai boek waarin geen enkele vaart meer te bespeuren was. Ik heb me er uiteindelijk doorheen geworsteld maar vind dat nu zonde van mijn tijd.
0	Was zo blij dat het boek uitkwam,eindelijk weer een goed boek van Jane Casey was mijn gedachten,maar na van de week het boek uitgelezen te hebben kan ik zeggen ,wat een miskleun gevoel het einde vind ik afgeraffelt en zeker om 464 blz nodig te hebben voor dit einde,nee Jane dit keer valt het boek tegen,net wat Roos al zei, je verwacht veel maar is zeker de naam literaire niet waardig,volgende keer beter..
0	Warrig boek met veel te veel moeilijke woorden. Komt het doordat het een luisterboek was of is het verhaal echt zo hak op de tak?
0	Van dit boek weet ik niet zo goed wat ik er van moet vinden. Het duurde echt even voordat ik in het verhaal zat. Het begin was voor mij wat verwarrend en daardoor langdradig. Nadat ik wat verder in het verhaal zat vond ik het beter worden.
0	Door eerder gelezen boeken van Liane Moriarty had ik ook van dit boek hoge verwachtingen. Helaas viel Bijna echt gebeurd mij enorm tegen. Het verhaal is erg langdradig. Waar ik het in andere boeken leuk vind dat de “clue” van het verhaal wordt gerekt, vond ik het hierin vervelend dat het zo lang duurde. Ik vond dit boek absoluut geen pageturner en kon het met gemak aan de kant leggen. Toch zal dit mij niet weerhouden om boeken van Liane te blijven lezen!
0	Een redelijk verhaal maar het einde was zeer teleurstellend. De beschrijving van het boek sprak me erg aan. Het leek me een spannend boek. Maar wat spannend had kunnen zijn werd een langdradig onsamenhangend boek met een erg makkelijke ontknoping. De quote van Dan Brown slaat mijn inziens dan ook niet op dit werk of Brown heeft het niet gelezen.
0	Pfff, eindelijk uit! Ik heb me door het boek heengeworsteld. Ik had moeite met de ellenlange zinnen. Aan het eind van de zin weet je bijna niet meer waar het mee begon. Het boek bestaat uit 6 hoofdstukken. In ieder hoofdstuk staat 1 persoon centraal. De laatste hoofdstukken spraken me het meeste aan. Op het einde komt alles samen.
0	Een prutswerk: De schrijvers verliezen zich te veel in de relatie tussen de vrienden onderling en het "thriller" aspect is nagenoeg onvindbaar. Het enige interessante aan dit boek is de Hyperotomachia Poliphili en hoe de geheimen van dit boek worden ontsluierd. Maar dan kan je het boek toch geen thriller noemen...!
0	Na 'Uitgeteld', wat ik een super grappig en eigenzinnig boek vond, was dit boek een tegenvaller. Het verhaal is origineel en de eerste pagina's maakten me nieuwsgierig, maar uiteindelijk zat er weinig vaart in, het verhaal kabbelt verder, en was dit mijn eerste boek vd schrijfster geweest, dan had ik het waarschijnlijk niet uitgelezen. Het laatste kwart van het boek kon me meer boeien, ik was wel benieuwd hoe het zou aflopen. Het hoofdpersonage is een vreemde vogel, maar had meer uitgewerkt mogen worden; anders dan het personage van Uitgeteld ontbrak hij geloofwaardigheid, en dat geldt voor het hele verhaal. Het is er een beetje te ver over, terwijl het bij Uitgeteld net niet over is, naar mijn mening. Wel leuk vond ik verwijzingen naar het eerste boek, Esther van Nuenen die hapjes levert, normaal met kalfsvlees, maar soms ook wel es met iets anders
0	Meestal kan ik aardig varen op de beoordelingen uit de VN thrillergids, mits het boek binnen mijn voorkeursgenres valt. Maar in het geval van De gehoonrde man blijf ik in raadsels achter. Hoe kan iemand die een fantastisch boek vinden? Sterker, een thriller? Ik begrijp de plot waarschijnlijk niet. Echt spannend wordt het ook al niet, en een daverende ontknoping is er niet te vinden. Op zijn best is het verhaal best fascinerend. Ik heb er nog een tijd over zitten denken, wat ik nu precies over het hoofd had gezien. Maar is dat genoeg voor zoveel sterren?
0	Na het lezen van Under Cover werd achter in het boek vermeld dat Soixante Neuf het tweede deel was in de Sanne Romijn Serie en Under Cover het eerste deel. Dat verklaarde in ieder geval de logische opbouw van het personage, wat ik in Soixante Neuf een beetje miste. Under Cover neemt je mee in de wereld van de webcamseks en de uitbuiting van veelal jonge vrouwen. Het verhaal is pakkend en interessant, maar eindigt helaas in een in deceptie. Er waren na het abrupte einde bij mij nog vele vragen die onbeantwoord waren. Kortom Under Cover is een een magere start van de Sanne Romijn serie van Sandrine Jolie, die in het tweede deel Soixante Neuf al wat meer stevigheid krijgt.
0	Te traag, weinig spannend.
0	Oke, ik ben blij dat ik het uit heb en in een nieuw boek kan beginnen. Tot mijn vebazing zag ik dat dit het derde boek van deze schrijfter is, ik dacht dat het haar debuut was. Ik had dan toch wel een betere schrijfstijl verwacht. Er wordt ontzettend veel bijgehaald wat niet ter zake doet en ik vind het over het algemeen nogal simplistisch geschreven en zeker niet 'literair', zoals op de voorkant staat....Ik heb het alleen maar uitgelezen omdat ik wilde weten wat er met het jongetje was gebeurd.
0	Interessant om te lezen voor mensen met diabetes type 2. Zijn eerst boek ‘het vastendieet’ sprak mij veel meer aan omdat deze leefwijze naar mijn mening eenvoudiger toe te passen is dan het bloedsuikerdieet. In dit laatste boek geeft hij veel uitleg over onderzoeken en ervaringen van mensen. Dit had korter gekund. Ik mis een proces: hoe maak ik de overstap van mijn huidige eetgewoonte naar het bloedsuikerdieet (eventueel gefaseerd). De overgang is nu best groot. In het laatste deel staan de recepten.
0	Op aanraden van een goede vriend dit boek uitgelezen en dat viel niet bepaald mee. Platte karakters, veel uitgeschreven emotie (dodelijk!) maar wat mij nog het meest ergert, is de symboliek van de koude grond. Brown houdt alle 'moeilijke zaken' zo simpel mogelijk zodat zoveel mogelijk mensen het verhaal kunnen volgen. Goed voor een bestseller maar het maakt het boek er naar mijn mening niet beter op. Liever ploeg ik mij door een tiental bladzijden Hebreeuws heen (a la Umberto Eco) dan dat alles op een zilveren schaaltje gepresenteerd wordt. Daarbij komen de geheimzinnige genootschappen en de kerk er als karikaturen vanaf. Tot slot eindigt het boek met drie keer een valse finish, het lijkt alsof de schrijver geen keus heeft kunnen maken hoe hier een eind aan te breien.
0	Een ontzettende teleurstelling. Na 200 pagina’s vraag je je af waar dit langdradige verhaal je eigenlijk moet brengen, hoe het mogelijk is dat een volledig labiel persoon hoofdinspecteur kan worden bij de politie, en waarom die langdradige intermezzo’s erin staan. Ik heb dus de tussenliggende hoofdstukken overgeslagen en ben de laatste 50 bladzijden gaan lezen en het plot was verrassend. Conclusie: met een totaal aantal pagina’s van 250 was dit een 4 sterren boek geweest nu vond ik het alleen een verspilling van mijn tijd en een hele ergernis, dus maar 2 sterren.
0	Ik vond het verhaal een voldoende waard maar beslist niet meer. Ik heb het uitgelezen omdat zo veel lezers de boeken van Slaughter aanbevelen. Pas tijdends de 2e helft redelijk boeiend maar miste diepgang. Misschien heb ik te veel Scandinavische thrillers gelezen die ik echt beter vind, vooral wat betreft plot en taalgebruik. Toch geef ik Slaughter nog een kans en ga ik ook Zoenoffer lezen, hopelijk bevalt dat beter.
0	Na een moeizame start met enkele ellenlange zinnen, heb ik toch doorgezet. Alle personages komen in een afzonderlijk hoofdstuk aan bod. Je hebt het vermoeden dat op het einde alle losse draadjes tot een climax zullen leiden. Helaas. Het blijft wat warrig en onevenwichtig. Enkel de blinde loper is zeer raak getekend. Heb het boek in 2 avonden uitgelezen, doch had een onvoldaan gevoel. Een gemiste kans.
0	Ik heb het boek heel snel uitgelezen. Het was zeker onderhoudend, en je wil toch wel weten hoe het verder gaat. Maar geen enkel karakter komt echt tot leven, en dat is toch wel een gemis. De geschiedenis van het Delfts blauw komt ook maar oppervlakkig aan de orde. Weinig nieuwe inzichten hierover opgedaan.
0	Het boek had een hele directe schrijfstijl, en was geschreven in een ik-perspectief. Persoonlijk vind ik het nooit zo fijn als een boek op deze manier geschreven wordt, en dat is ook bij dit boek het geval. Daar komt nog bij dat naar mijn idee niet echt veel gebeurd in het boek, en omdat het over zo’n grote periode gaat zijn er veel tijdsprongen, waardoor het boek vaak onduidelijk wordt. Er zijn ook veel personages die dezelfde rol in het verhaal hebben, de vriend van Aaron, en die eigenlijk geen eigen persoon zijn, waardoor al die personages in elkaar overlopen en je niet meer weet wie nou eigenlijk wie is. Daardoor is het boek heel verwarrend, zeker als je het boek niet binnen een week of iets dergelijks uit leest. Ik vond het boek dus verwarrend en saai, en geen aanrader, aangezien het ook best een dik boek is.
0	Ik wist dat veel mensen dit boek fantastisch vinden, dus ik had hoge verwachtingen. Het boek was mij echter te dramatisch en allegorisch en het was nogal gefragmenteerd geschreven. Gelukkig is het boek maar dun en heeft het mooie plaatjes.
0	de onthulling dat achter Robert Galbraith, J.K. Rowling schuilgaat heeft de verkoopcijfers geen windeieren gelegd. Of dat helemaal terecht is waag ik te betwijfelen. Het vrij dikke (519 pagina's) boek sleept zich traag voort en weet op het plot na nergens te verrassen. Zeker niet heel slecht, maar of het boek zich had omhoog gewerkt uit de massa zonder een gevestigde naam op de kaft (zij het dan verborgen) vraag ik me af. Ik vind het een grijze muis in de massa.
0	Een aardig boek voor beginnende lezers. De simplistische schrijfstijl irriteert al snel als je iets meer wilt dan alleen een spannend verhaal.
0	Enkele hoofdstukken vond ik wel leuk, maar het niet het geheel. Het was te veel een vage literaire puzzel. Te pretentieus, ten koste van het leesplezier en de leesbaarheid (en dan heb ik het nog niet over het vreemde einde). Niet iedereen in de leesclub is het met mij eens (leesclubcijfer: 7,8).
0	Een ongeluk waarbij een man die te hard rijdt tegen een boom tot stilstand komt en sterft doet mij niet direct vermoeden dat er meer aan de hand is. Maar Clara wel. Aanleiding? Een hysterisch kind dat een nare man in een zwarte auto heeft gezien. Gaandeweg begint het personage van Clara me te irriteren. Ten tijde van het ongeluk is ze pas bevallen en niet erg stabiel. Maar ondanks die omstandigheden is ze wel erg naief (kom op, het was vanaf het begin duidelijk dat Izzie stal van haar ouders). Ze is verder hysterisch en irrationeel. Waarom zou ze denken dat Nick een affaire had, niet van haar hield en zou zijn vermoord? De ‘aanwijzingen’ daarvoor zijn erg mager. De andere personages lijken het verhaal niet te dienen. Wat is her nut van Connor, Theo en Emily? Verder worden de ouders van Clara omschreven als erg oud en fragiel terwijl verderop wordt vermeld dat moeder pas 55 jaar is. Het is in mijn ogen geen logisch verhaal.
0	Grunberg heeft zeker schrijverstalent, vind ik. Maar de inhoud van zijn boeken: misselijkmakend en provocerend in zijn absurditeit. Zo voelt het voor mij.
0	Ik ben fan van de serie maar dit verhaaltje dat samenhangt van toevalligheden en waarbij Helen Grace als een superheld uit de Marvel-serie het rechercheteam als kleine kinderen neerzet, had voor mij niet geschreven hoeven te worden.
0	Zoveel families, mensen en wisselende coalities zijn voor een gewoon mens niet bij te houden. Prachtig materiaal om op grond daarvan een echte thriller te schrijven, maar niet zoals het nu gepresenteerd wordt.
0	Voorspelbaar, vergezocht en op bepaalde momenten zelf chicklit-achtig niveau.
0	Ik ben begonnen om dit boek voor te lezen, maar ben daar na 4 hoofdstukken mee opgehouden, omdat ik merkte dat mijn dochter geen zin had om er naar te luisteren en ik geen zin om eruit te lezen. Ikzelf heb het boek wel uitgelezen, dat gaat tenslotte een stuk sneller dan voorlezen, maar achteraf vind ik het een beetje zonde van mijn tijd geweest. Ook ik heb niets met sprekende dieren, vanzelf aangroeiende takken en rondrennende deuren, dat blijkt maar weer.
0	In 'Het is maandag vandaag' leven we mee met Julia. Een jonge vrouw die na een studie en een eerste roman niet weet wat ze met haar leven aan moet. Ze lijkt te balanceren op de rand van burn-out of is het nu bore-out? Om haar dagen te vullen maakt ze schoon in de huizen van mensen in de stad. Dit geeft bijzondere kijkjes in andermans levens. Tot zover een goede basis voor een verhaal. Maar daar blijft het helaas bij. Dit boek mist ontwikkeling en echte diepgang. Het gevoel blijft je steeds bekruipen dat er meer in dit verhaal had gezeten, alsof het nog niet af was. Alsof de vorm belangrijker was dan de inhoud. Zo is er veel aandacht besteed aan de cover en stijl, wat prettig is, maar het verhaal lijkt daarmee tekort gedaan. Ik vind dat persoonlijk jammer. Toch een aardige inkijk in andermans leven. Leuk om eens te lezen, maar niet meer dan dat.
0	Ik keek enorm uit naar dit boek, omdat ik The Girl With All the Gifts/Het meisje met alle gaven zo ontzettend goed vond en dit verhaal zich in dezelfde wereld afspeelt. Maar het probleem met een tweede boek is natuurlijk dat de setting al niet meer origineel is, en daarbij komt dat de personages in dit boek mij een stuk minder aanspraken dan Melanie uit het eerste. Uiteindelijk heb ik het niet eens uitgelezen. Jammer. Wel twee sterren in plaats van één omdat de schrijfstijl op zich goed is en de wereld nog wel interessant. Alleen niet goed en interessant genoeg om mij bij de les te houden.
0	Afgezien van het feit dat de auteur zijn lezers als peuters behandeld door zijn belerende toon en langdradige verhandelingen, is het gewoon erg slecht geschreven. Ongeveer Ludlum op een maandagochtend en veel zwakker dan Ludlum is haast niet voor te stellen. Wat echter volstrekt irriteert, is dat Dan Brown in (kunst)historisch opzicht een totale nitwit is. Is het iemand opgevallen hoe vaak de naam van Johannes de Evangelist valt in het boek? Inderdaad, niet. En dat terwijl de denkbeeldige Maria Magdalena toch iedere keer zijn plek lijkt in te nemen in het Laatste Avondmaal. Leuk bedacht hoor dat geneuzel over MM, maar er klopt natuurlijk helemaal geen jota van. Een beetje historische thriller schrijver doet ook research, maar het schijnt dat hij dat aan zijn echtgenote overlaat die kunsthistorica schijnt te zijn. Dat ben ik ook, maar van deze dame heb ik nog nooit gehoord. Geen hoogvlieger. Bovendien heeft hij links en rechts zoveel gejat en geplakt dat het niet leuk meer is.
0	De flaptekst beloofd een zeer spannende literaire thriller die je echt moet lezen. Alleen helaas is het boek minder spannend dan de flaptekst doet vermoeden en op sommige momenten kan je zelfs spreken van langdradig. De rode draad die door het verhaal heen loopt is voornamelijk gespitst op het politieonderzoek en ook over de documantaire die gemaakt wordt over het verhaal van de ouders. Alleen de ouders zelf komen bijna niet aan bod in het verhaal en ik denk dat Hannah daar een punt heeft laten liggen Daardoor blijft het boek afstandelijk en je maakt geen kennis met de emoties die bij dit verhaal zouden moeten horen. Toch bleef ik het verhaal wel volgen omdat ik toch nog ergens verwachte verrassende of bloedstollende momenten tegen te komen, alleen wie dat verwacht komt toch wel bedrogen uit. Kortom de opzet van het verhaal is goed, alleen het mist het hem in de uitwerking ervan ondanks dat Hannah haar research naar de regels voor adoptie en advocatuur wel goed heeft gedaan
0	Ik had besloten om dit leesjaar eens uit mijn comfort zone te kruipen en hele andere boeken te gaan lezen (& niet alleen maar fantasy of ya). Toen ik dit boek dan ook voor een eurootje vond dacht ik gelijk meenemen. Dit was zo'n grote fout want ik vond dit boek echt verschrikkelijk. Onze hoofdpersoon Blaire wilde ik echt heel graag een stel nieuwe hersenen geven. Ze maakte zo vaak van die zulke domme beslissingen en soms klonk ze in mijn ogen ook echt als een kleuter. Haar obsessie met Rush vind ik ook echt belackelijk. Die twee hebben chemistry van een dooie mus. De relatie tussen die twee is trouwens ook echt niet gezond en is niet iets waar ik achter sta. Over Rush ga ik maar niet beginnen omdat ik al helemaal niks positiefs over hem heb te zeggen. Grootste klootzak die er is en die naam al. Daarnaast was dit boek echt zo onrealistisch, super rich white privileged & seksistisch. En de romance sloeg echt nergens op en ontstond ook uit het niets. Helaas krijg ik de tijd van mijn leven wat ik verspilt heb aan dit boek niet meer terug. Geen aanrader.
0	Het is de eerste kennismaking met deze schrijver en naar verluidt zou hij de meest succesrijke thrillerauteur van de laatste decennia zijn. Ik geeft toe dat het boek leest zoals geen ander, MAAR...het verhaal is een beetje herkauwd en de personnages zijn niet zo uitgewerkt als ik zou verwachten van een schrijver van dit kaliber. Je voelt het al van ver aankomen en is echt puur commercieel. Dit is niet het soort boek waarmee de man zijn strepen heeft verdiend denk (hoop) ik dan. Kortom : leuk, maar niet meer dan dat.
0	Tja, ik kan me goed aansluiten op de reactie's van de andere Dizziërs op dit boek. Het is vrij makkelijk geschreven en soms onsamenhangend. Ik had ook geen enkele band met de hoofdrolspelers en vond sommige stukken helemaal niet in het verhaal thuishoren. Ik zal ook niet snel een ander boek van Suzanne Vermeer lezen. Geef het 2 duimpjes want met 1 duimpje had ik het boek niet uitgelezen of boeide het helemaal niet en dat kan ik ook niet zeggen. Het heeft me wel onderhouden maar het is zeker geen thriller. Het onderwerp vond ik wel origineel maar mij weerhoud het niet om weer eens all-inclusive te gaan naar een lekker hotel in een warm land...
0	Na een paar hoofdstukken heb ik dit boek weggelegd. Zelfs als luchtig tussendoortje kan ik er niet van genieten. Geen sterren dus. (Ik moest er wel eentje aanklikken om deze recensie te kunnen posten)
0	Geen slecht verhaal, maar er zijn wel wat zwakke punten. Zoals hierboven al gezegd is, wordt het niet echt spannend; er is een overzichtelijke groep verdachten en uiteindelijk blijken er een paar de grote boosdoeners te zijn. Er is sprake van wel heel veel ellende in een en dezelfde familie. En wat toevallig dat er behalve de net gepleegde moorden ook nog wat misdrijven uit het verleden worden opgelost. Maar mijn grootste bezwaar is het bizarre aantal doden en de zeer onprettige manieren waarop ze aan hun einde zijn gekomen. Een beetje te veel allemaal.
0	Ondanks dat (bijna) iedereen dit boek een hoge waardering geeft vind ik het een extreem saai verhaal. De personages zijn niet interessant. Ontknoping ook niet echt overtuigend. Twee boeiende elementen in het verhaal zijn het stamcelonderzoek en de stad Leuve. De reden waarom ik het uitgelezen heb is omdat dit een leesclub selectie was.
0	Het boek is eenvoudig geschreven met een klein spanning gehalte. De eerste 100 blz bouwden het verhaal mooi op, het midden heeft eigenlijk geen grote meerwaarde, dit kon zeker in enkele blz worden omschreven. De laatste 100 blz lazen dan wel weer vlot en het plot is uiteindelijk toch wel goed.
0	Ik heb de trilogie gelezen, omdat ik na het eerste boek nieuwsgierig was naar hoe het afliep. Dit boek leek mij interessant om te lezen waarom Grey zo is zoals hij is. Alleen, jammer dat dat pas laat aan het licht komt. Er zit heel veel in wat je al in een eerder boek hebt gelezen, alleen dan van zijn kant. Ja ach, dat is niet echt de moeite om dit ook uit te lezen..
0	Poen pakken en wegwezen zeker. Brown wordt slechter met elk boek. Papieren figuurtjes in een draak van een plot. Ongeloofwaardig van a tot z. Dit is de laatste keer dat ik me laat rollen. Zeker weten.
0	Smaken verschillen. Ik weet nu heel zeker dat ik niets moet hebben van verhalen die zich in het verleden afspelen en waarin bekende historische figuren meedoen. Nu dus weer de filosoof Kant. Het zal geschiedkundig allemaal wel kloppen, maar wat mij betreft blijft er een heel dun verhaaltje over met veel te veel lijken, vaak uitvoerig beschreven, en met een ontknoping die uiteindelijk op de laatste tien bladzijden (van de 450!) boven komt drijven. Heel veel overbodige franje dus, die aan mij in ieder geval niet besteed is. Het helpt ook niet echt dat dit hele gedoe zich afspeelt in Pruisen, maar ja, voor andere lezers is dat misschien geen bezwaar.
0	Ik verwachtte een superspannend kortverhaal, maar werd vooral teleurgesteld. Veel te kort, veel te oppervlakkig en het einde veel te voorspelbaar! Enkel toch nog 2** omdat het idee goed was en dit misschien als uitgewerkt echt boek de moeite had kunnen zijn!
0	Ik vond het een lastig boek. Niet omdat het moeilijk was maar met momenten las het erg prettig en kon ik mijn aandacht er goed bij houden maar vaker was het zo langdradig en kakte het verhaal compleet in dat doorlezen doorbijten werd. Jammer maar wel passende bij Koch. Sommige boeken zijn geweldig en andere zijn niet doorheen te komen zo saai. De greppel zit daar tussenin. Het heeft zeker geen onuitwisbare indruk achtergelaten. Leuk om gelezen te hebben maar ik zou niets gemist hebben als ik het niet gelezen had.
0	Nog net te pruimen, dit boek, omdat het aardig geschreven is. Maar verder heeft het een hoog Sex and the City-gehalte en hebben veel dialogen de diepgang van een platbodem. En waarom een zeer succesvol advocatenkantoor failliet dreigt te gaan en plotseling toch weer klantjes krijgt, is ook nogal raadselachtig.
0	Ik heb zojuist enkele voorgaande reacties op het boek gelezen en ik moet zeggen dat ik het enthousiasme van de anderen niet deel. Het begint al in de eerste hoofdstukken waarin je kennis maakt met de hoofdpersoon Alfred: ik vind hem geen sympathiek karakter. Hij gedraagt zich behoorlijk arrogant en praat op een neerbuigende, kwetsende manier over een aantal mensen met wie hij in aanraking komt. Het kan zijn dat hij dit doet om zijn onzekerheid en teleurstelling te verbergen. Teleurstelling omdat die expeditie waarvan hij zulke hoge verwachtingen had, gekenmerkt wordt door tegenslag op tegenslag. Zijn onzekerheid en gebrek aan daadkracht vind ik irritant en onbegrijpelijk. Want Alfred is geen zwak persoon; als hij tijdens die expeditie op zichzelf is aangewezen, is hij toch in staat om in dat koude onhergzame landschap Arne te vinden en weer terug in de bewoonde wereld te geraken. De expeditie lijkt wel een metafoor voor zijn leven: verkeerd gestart, geconfronteerd met tegenslagen, en beëindigd zonder het beoogde doel te bereiken. Hij is jong vaderloos geworden, opgevoed door een moeder die hem stimuleerde om wetenschapper te worden zoals zijn vader en hem vervolgens te overtreffen maar daarin niet slaagt. Alfred leeft het leven van anderen en is niet in staat het patroon te doorbreken. Triest.
0	Ik heb Pasagier 23 al een tijdje op het oog om te lezen en ben er vol goede hoop aan begonnen. Intro belooft heel erg veel maar gaandeweg het verhaal ben ik maar eens een overzicht gaan schrijven van de personages. Dat zijn er nog al wat. Het boek heeft niet 1 maar, ik schat, 4 of 5 plotwendingen en is, alt hans voor mij, de draad kwijt. Het boek is marketingtechnisch beter in de markt gezet dan het verhaal doet toekomen. Jammer. Ook zijn sommige zinnen en woorden letterlijk uit het Duits vertaalt (bijv. een buis met armaturen die getallen weergeven, moet natuurlijk meters zijn). Wellicht ga ik hem nogmaals lezen met mijn personage overzicht erbij. Succes. Daniel Visscher Ootmarsum
0	Het verhaal is best aardig, maar de schrijfstijl is belabberd. Het kostte de nodige moeite om door te lezen omdat de schrijvers de interpunctie vrijwel helemaal achterwege laten. Ook expres verkeerd geschreven woorden ontbreken niet. Dit is vast gedaan uit goede overwegingen, maar ik heb hierdoor geen zin meer om door te lezen. Wat was ik blij dat het uit was!
0	Ik vond het boek een beetje tegenvallen. Begon allemaal veelbelovend maar op het einde kon je je wel voorstellen hoe het af ging lopen. Zal wel een vervolg op komen maar die laat ik aan mij voorbijgaan.
0	Ben eraan begonnen, en heb het opzij moeten leggen, ik vond het een slecht, heel slecht boek. Voor mij geen boeken van Pelecanos niet meer.
0	Dit boek stond al jarenlang ongelezen in mijn boekenkast. Omdat ik de kaft mooi vond had ik het ooit meegenomen van het Boekenfestijn, maar ik kwam niet door het eerste hoofdstuk heen. In het kader van de challenge "een boek dat je niet wil lezen" deze nog maar eens opgepakt en na de Inkthart-trilogie (ook van oorsprong Duits) zat ik in de flow van de geillustreerde jeugdboeken. Omdat er niet echt menselijke personages in mee doen, voldoet het ook nog voor een ander punt op de lijst. Tja, het was nog steeds moeizaam. Het verhaal is heel erg lang, er gebeurt erg weinig en alles is heel langdradig beschreven. Het idee van een boekenstad is heel sprookjesachtig, maar na dit boek verlang ik niet om er heen te gaan, wat eigenlijk wel zou moeten. Wat wel heel mooi is aan dit boek, zijn de illustraties, volgens mij ook door de schrijver Walter Moers getekend, want ik kon geen illustrator vinden. De illustraties zijn echt heel gaaf, ik ben met name fan van de Boeklingen/Cyclopen en van de boekenkasten. Dus misschien moet Walter Moers maar prentenboeken gaan maken.
0	Geen boek voor mij. Heb het na een paar bladzijden terug gebracht naar de bibliotheek; het bracht mij niet wat er werd beloofd op de achterflap.
0	Zoals u in de vorige reacties kon lezen is dit geen boek zoals we van Grisham gewoon zijn. Is dit eigenlijk wel een thriller? Dit boek telt 360 bladzijden en ongeveer 100 daarvan zijn "thriller" de rest is een roman. Het verhaal speelt zich af begin jaren 70 in het plaatsje Clanton, er wordt daar een moord gepleegd en een deel van het verhaal gaat daarover maar het grootste deel gaat echter over het dagelijkse leven in dit dorp! Interessant om te lezen is de manier waarop in die tijd in amerika met zwarten werd omgegaan. De onrechtvaardigheid tegen die mensen wordt schrijnend ( en uitgebreid) beschreven en is zeker pakkend en interessant maar of dit in een boek van Grisham moet is mij niet duidelijk. Redelijk boek maar de mensen die een echte thriller willen of een typische Grisham zullen zeker moeite hebben met dit boek en even slikken!
0	Ik vond dit zeker geen goed boek, en dat terwijl ik me net weer had overtuigd een Nederlands boek te gaan lezen. Het had nog wel een prijs gewonnen, beste spannende boek van 2007, maar dat merkte ik niet aan de kwaliteit van dit boek. Het niveau ligt naar mijn mening erg laag, typisch Hollands en de personages zijn allemaal heel bijzonder en speciaal en beter etc. dan de andere. Het boek wordt niet echt spannend, al probeert de schrijver het wel. Dit boek smaakte niet naar meer van deze schrijver. Jammer.
0	Ik denk dat ik nooit eerder een boek las dat aan elkaar hangt van de (slechte) clichés, domme woordspelingen, niet grappige grapjes en hoofdpersonage dat zo onlogisch denkt en wispelturig is dat het bijna grappig is. Ik heb het toch uitgelezen, omdat ik het verhaal zelf wel aardig vond. Niet geweldig, maar het boeide genoeg om door te lezen en te ontdekken hoe het zat. Ik heb in het verleden wel vaker boeken van Suzanne Vermeer gelezen, maar ik denk dat dit boek geschreven is door het nieuwe pseudoniem. Ik dacht wel eens gelezen te hebben dat Suzanne Vermeer eigenlijk een man was, die onder pseudoniem schreef, en dat hij inmiddels is overleden. Maar dat de naam Suzanne Vermeer (waarschijnlijk omdat het toch goed verkoopt) doorgaat onder een andere schrijver of schrijfster. Ik vermoed (weet niet zeker, ik ga het eens Googelen), dat dit boek geschreven is door een ander. De 'nieuwe' dus. De schrijfstijl is knulliger dan wat ik gewend was bij Suzanne Vermeer, het einde van dit boek is irritant voorspelbaar (nou ja, het aller aller einde, de laatste zin, vond ik dan wel weer leuk bedacht) en ik heb er weinig plezier aan beleefd. Ik was net op wintersport geweest en vond het daarom leuk om een boek over sneeuw en skiën te lezen. Had ik dit boek op een ander moment in het jaar gelezen denk ik niet dat ik het had uitgelezen. Jammer. Ik ga geen boeken meer lezen van deze schrijfster (of schrijver?).
0	Gaap, gaap. Het ene schaap deed dit en het andere schaap deed dat. En zo gaat het 300 bladzijden door. In mijn hoofd zijn alle schapen eender. Een volledig mislukte poging om George Orwells geniale Animalfarm na te apen. Ideaal als boek voor het slapen gaan maar als leesboek heeft het de plank misgeslagen. Leonie Swann kan niet schrijven, in ieder geval niet boeiend schrijven. De uitgangspositie (een kudde schapen onderzoekt op eigen houtje de moord op zijn herder) is origineel en bevat mogelijkheden maar deze uitvoering is daarentegen heel slecht. Laat maar zitten. Eén ster omdat ze haar naam goed gespeld heeft. Gaap, gaap nog een schaap.
0	Het Duitse origineel is prima te lezen. Het wordt wat anders als je de vertaling in het Nederlands leest: heel slecht.
0	Ben het roerend met Zazou eens, zo'n beetje in alle opzichten. Ik had er veel lovends over gelezen en het is me dan ook zwaar tegengevallen. Oja, en als ik nog eens extra cynisch mag wezen: ik ken dit thema nu onderhand wel, sinds "Mourir d'aimer" en ook toen al vroeg ik me af, waar iedereen zich zo druk over maakte.....
0	Dit is echt een van de slechtste boeken die ik gelezen heb. Het was echt 200 pagina's kwelling. Het is dat het boek niet zo dik is en ik hoopte dat het beter werd, anders was ik er tussentijds mee gestopt. Geen enkel moment heb ik met plezier dit boek gelezen. Het verhaal slaat eigenlijk echt nergens op. Ook de schrijfstijl is helemaal niet fijn, het is zo langdradig. Ik vraag me echt af hoe dit boek door de keuring van de redacteur is gekomen. Ahern kan zo veel beter,
0	Een kleine club welgestelden maakt gebruik van een middel tegen veroudering en gaat daarbij over lijken. De ontdekker van het medicijn schuwt geen enkel middel om zijn uitvinding aan de man te brengen. Een soepel lopend verhaal met een labiele hoofdpersoon en een actueel thema. De titel vraagt om een spannend verhaal met een dito ontknoping. Helaas komt dat niet helemaal uit de verf.
0	Kwam bijna niet doorheen, langdradig en saai. Tussendoor dacht ik nu gebeurt er iets maar nee niets.
0	Het is een ideaal boek als je er nog niks van weet, maar ik weet hier en daar wel dingen over angst. Ik vind het niet diepgaand genoeg daardoor is het wat oppervlakkig. Maar het leest heel erg vlot en de quotes en anekdotes tussendoor vond ik wel fijn.
0	In "Ik overleefde voor mijn kind" biedt de door de guerillabeweging FARC ontvoerde Clara Rojas een oppervlakkig kijkje in haar leven gedurende de 6 jaar dat zij gijzelaar was. Het is eigenlijk meer een droge opsomming van haar blevenissen gedurende die periode, met weinig achtergrondinformatie over de FARC en haar doelen. Het blijft allemaal erg oppervlakkig, en hoewel die jaren vreselijk moeten zijn geweest en je dit je ergste vijand niet gunt, komt Rojas niet erg sympathiek over. Haar medegevangenen (inclusief Ingrid Betancourt) worden vrij negatief afgeschilderd, zij spelen bijvoorbeeld in haar ogen domme spelletjes om de tijd te verdrijven, en niemand lijkt haar gunstig gezind te zijn. Een hand in eigen boezem lijkt mij hier een spreekwoord op zijn plaats. Toen Rojas een maand lang vastgekend heeft gezeten aan haar medegevangene Ingrid Betancourt na een mislukte ontsnappingspoging, voelde zij zich behandeld als een dier. Alsof een dergelijke behandeling voor dieren wel acceptabel is. Over de totstandkoming van haar zwangerschap wil zij niets kwijt. Dat is haar goed recht, maar als je je privacy wilt behouden moet je geen autobiografisch boek schrijven. Al met al heeft Rojas zeker vreselijke tijden mee gemaakt, ook voor haar familie en vrienden moet het verschrikkelijk zijn geweest. Maar ze had er beter geen boek over kunnen schrijven op de manier waarop ze dit nu heeft gedaan; erg oppervlakkig.
0	Teleurstellend, zeker na dat prima debuut Het verloren leger van Cambyses. Drie verhaallijnen die bijeenkomen en de actuele situatie in het Midden Oosten en oude Joodse geschiedenis behandelen. Het wordt maar niet spannend. Pas na een bladzijde of 400 komt er kort wat vaart. Dan is het leuk lezen. Daarvoor veel sores van de hoofdpersonen, soms wat zwaar aangezet. Vooral de uiteindelijke rol van de Palestijnse journaliste is misschien iets voor een filmplot, maar in een boek waarin karakters goed tot hun recht kunnen komen, had het anders (beter) uitgemerkt moeten worden. Aardig is dat het geheim nu eens niet wortelt in de vroeg christelijke traditie, want daarmee zijn we nu wel overvoerd. Een oud Joods geheim is weer net iets anders. Maar het maakt het gebrek aan vaart in het grootstse deel vabn het boek niet goed. Een eventueel volgende deel rond Khalifa, de Egyptische inspecteur, moet dit dipje maar goed maken.
0	Ik was heel blij dat ik weer een boek mocht buzzen en ik keek er erg naar uit. Maar ik vind het geen boek wat je in 1 ruk uitleest. Ik ben ook verschillende keren opnieuw moeten beginnen, maar het verhaal pakt mij gewoon niet. Ik heb echt geprobeerd mij er doorheen te bijten, maar ik zit er nu echt tegenaan te hikken en ik denk dat ik het boek daarom nu maar wegleg. Dit boek is gewoon niet voor mij weggelegd.
0	Het boek is mooi geschreven, met prachtige zinnen en poëtische woordcombinaties, maar naar mijn mening langdradig voor de hoeveelheid bladzijdes. Omdat het hele verhaal al op het begin duidelijk is, blijft er niet veel spanning over en kan men enkel nog van de taal genieten.
0	Waarschijnlijk doordat ik andere verwachtingen had van dit boek, viel het mij toch enigzins tegen.
0	Ik heb dit boek in de Engelse vertaling gelezen (origineel is in het Noors), maar ik vond het niet om door te komen. Hoewel ze daar prima redenen toe heeft gedraagt de hoofdpersoon zich zo bizar dat ik mij onmogelijk met haar kon identificeren. Dat maakt haar meteen een stuk minder sympathiek en door haar gedrag zelfs vermoeiend en irritant. Het kon me weinig schelen wat er verder zou gebeuren en dat maakte dat ik het iets over de helft van het boek heb opgegeven. Jammer, want de schrijfstijl en het taalgebruik zijn erg prettig. Maar ondanks de goede start kon het boek me niet roeren.
0	Een nieuwe thriller van Sarah Pinborough. Een boek met een paranormaal tintje. Heeft dit invloed of is dit zeer hedendaags? je gaat het merken. Loopt het goed af? wie weet. Het boek leest als een trein en voor liefhebbers van een makkelijke whodunit meets twilightzone zeker een aanrader! Korte zinnen, makkelijk taalgebruik, korte hoofdstukken, duidelijke verwijzing naar verleden en heden, kortom prettig. Het gaat heen en weer tussen Adele en Louise, de heren David en Rob zijn door het verhaal verweven. Op zoek naar de waarheid, bestaat er één waarheid? Manipulatie, bedrog, overspel, drankmisbruik, psychiatrische instelling, jeugd, jaloezie, aantrekkingskracht, nieuwsgierigheid, de relatie, alles komt aan bod. Vooral voor de vrouwelijke lezer.
0	De versie die ik gelezen heb is de originele en als je weet dat het boek in 1928 geschreven is kan je de ouderwetse stijl wel voorstellen Misschien leuk voor ervaren lezers en voor mensen die van literatuur houden maar niet voor mensen die zich willen ontspannen
0	Het verhaal gaat over de moord op Kennedy, maar dan vanuit het perspectief van de huurmoordenaar. Een gewaagde invalshoek, welke mij dan ook nieuwsgierig maakte. Het verhaal is vlot geschreven en heeft veel, korte hoofdstukken. Er zitten voor mij te veel personages/verhaallijnen in, die onvoldoende uitgewerkt zijn. Ook de hoofdpersonen had de auteur beter kunnen uitwerken. Het verhaal heeft wel een verrassend plot, maar al met al heeft het mij niet kunnen pakken. Sterker nog, als ik niet deelgenomen had aan de leesclub had ik het boek niet uitgelezen.
0	Ik vond het vervolg echt slecht. Vooral het einde, niet wat ik had verwacht, en al helemaal niet hoe ik wilde dat het eindigde. Toen ik het boek had uitgelezen zat ik echt een tijdje voor me uit te staren en dacht; hoe kan het nou zo eindigen? Zo moest het niet eindigen!
0	Ik sluit me aan bij maria's reactie hieronder. Ik verwachtte een boeiend verhaal. Het onderwerp leent zich hier zeker van. Maar ik werd teleurgesteld. Ik heb het alleen maar uitgelezen omdat het een dun boekje was. Jammer.
0	Heel zelden meegemaakt dat het een bijna onmogelijke taak is om iets positiefs te vermelden over een boek. Met dit boek is het dus zover...en dat is dan meteen ook misschien het enige positieve punt. Verhaal spreekt totaal niet aan,geen spanning,zwakke personages. Neem daar dan nog de heel ondermaatse schrijfstijl bij en je gaat je echt ergeren aan dit werk. De humor(slik)zou de lachband die te pas en te oppas op televisie wordt gebruikt nog op tilt doen slaan. Dit is het eerste schrijfsel van deze auteur,een vervolg gaat er allicht niet komen. Ben gewoonlijk mild in mijn oordeel en matig of zwak vind ik normaal volstaan om een minder werk te evalueren. In dit geval is matig of zwak de waarheid oneer aandoen. Een voordeel,ik denk niet dat het slechter kan. Ik ga dit boek dan ook zeker niet uitlenen in mijn vriendenkring want zelfs de beste vriendschap houdt hier waarschijnlijk abrupt mee op. Wat een teleurstelling!
0	Boeiend zijn de beschrijvingen van de wereldoliehandel, de rechterlijke kliek in Nederland en de belangen in de farmaceutische industrie. Maar wat hebben die verder met elkaar te maken? Daarvoor is een ingewikkeld verhaal nodig wat eigenlijk nergens echt spannend wordt en waar deze thema's ook maar zijdelings een rol spelen in de plot, voor zover die er al is. En toen de hoofdpersoon aankwam bij een "hefboom", die toegang gaf tot een parkeerterrein ging bij mij definitief het licht uit.
0	Om meteen duidelijk te zijn, het is een goed boek als je weinig verwachtingen hebt. Wel een echte 'pageturner', spannend van begin tot eind. Dat zijn Agatha Cristie's ook nog steeds vind ik, ik denk dat het ook in die categorie zit (net als 'de verborgen geschiedenis'. Ik had zelf echter een minder ingewikkeld thema gekozen dan de heilige graal als schrijver. Het onderwerp is immers door zoveel schrijvers al behandeld, daar kun je bijna geen zinvolle, diepgaande bijdrage meer aan leveren zonder lezers weg te jagen. Het blijkt ook inderdaad, want De Da Vinci code betreft een spionage-achtig verhaal met wat weetjes en feitjes waardoor het meer lijkt dan het is. Absoluut niet te vergelijken met het niveau van bijvoorbeeld De slinger van Foucault van Umberto Eco, waar je als lezer moet roeien tegen de stroom van feitjes en weetjes. Maar thema's rond tempeliers, complotten en dergelijke worden wel veel overtuigender uitgewerkt door Eco! Wat mij betreft heeft Dan Brown een ideaal strandboek geschreven en niets meer...
0	Geen van de personages maken het boek waard om het te gaan lezen. De personages zijn namelijk zo oppervlakkig en kort beschreven dat je met geen van allen echt een binding krijgt. Je voelt niet met ze mee. Dat komt, denk ik, omdat de schrijver ervoor gekozen heeft om het verhaal niet vanuit een van de hoofdpersonen te vertellen, je weet niet wat ze denken, je weet niet wat ze voelen. En dat is voor mij toch wel een vereiste als je een beetje een interessant personage wil creëren. De situaties zijn best leuk bedacht met al de vermommingen en misleidingen, alleen zon situatie werkt gewoon niet als je geen leuke personages hebt, waarmee je verbonden bent. Ook het verhaal is een beetje slapjes, het is voorspelbaar en een beetje vergezocht. Het verhaal had ook wat meer diepte kunnen krijgen, omdat het nu echt alleen maar om het stelen van die Gouden Boeddha gaat, wat zeer jammer is. Is er dan nog wel iets positiefs over dit boek? Ja, er zitten wel positieve dingen in het boek, maar die zijn zo klein dat ze overschaduwt worden door het negatieve. Clive Cussler had van dit boek heel wat kunnen maken, maar het is hem niet gelukt. Een van de grootste minpunten is dat dit boek gewoon niet kan boeien, je hebt die nieuwsgierigheid van ik ben echt benieuwd hoe het afloopt gewoon niet. Ik weet zeker dat vele mensen dit boek na een tijdje aan de kant zullen leggen, gewoon omdat je het leest om het uit te lezen, niet omdat het nou zo ongelooflijk spannend of boeiend is. Dit is een grote tegenvaller, Clive Cussler kan zeker beter!!
0	En zo wordt het erfgoed van Frank Herbert verkwanseld. Volledige verspilling van papier. Begin er niet aan, als Duin je lief is.
0	Ik ben normaal gesproken echt een fan van John Maxim, Zwarte engel en de andere 3 boeken waren toppers maar ik vind dat hij met dubbelrol echt de plank finaal mis slaat. Geen moment heeft dit boek mij kunnen boeien, de spanning en de onverwachte wendingen waar Maxim normaal heel goed in is, is in dit boek niet aanwezig. Omdat ik een grote fan ben van Maxim geef ik hem toch 2 sterren al had ik dit boek graag een halve ster gegeven. Jammer, heel jammer want ik heb hier jaar op moeten wachten! Soms sla je een plank finaal mis, maar hier is de plank ver te zoeken!
0	Tjonge, die lui van de uitgeverij beginnen door hun inspiratie heen te zitten als ze gewoon Prooi op de kaft zetten. Sandford van zijn kant blijft grossieren in varianten op adjectief + 'Prey'. Deze keer is het Mortal Prey. Wat mij betreft had er net zo goed Filler Prey kunnen staan, of Boring Prey, want zowat een kwart van het boek is bladvulling. Neem het feit dat Clara Rinker een kind verwacht van een Mexicaanse drugsbaron en vervolgens neergeknald wordt. Je zou als argeloze lezer toch wel verwachten dat die Mexicaanse setting iets van doen heeft met het verhaal, non? In het bijzonder omdat Sandford zowat zes hoofdstukken verspilt in het beschrijven van Davenports trip naar Cancun. Maar nee hoor, allemaal bijzaak. Geen enkel van de alginder beschreven personages maakt opnieuw zijn opwachting, alsof Sandford halverwege van gedachten veranderde welk boek hij wilde schrijven. Niettemin is dit weer een van de betere afleveringen in de schier eindeloze reeks geworden, maar ik vrees dat je daarmee weinig kan rechtvaardigen.
0	Niet echt denderend. Voor mij moet een kort verhaal snel tot de kern komen en een krachtige klap achterlaten, maar deze verhaaltjes meanderen krachteloos door tijd en ruimte. Ergens past dat wel weer bij de thematiek van mensen die kwijt zijn wie zij nog zijn in een nieuwe wereld. Ben ook niet weg van hoe zij racisme en het koloniale verleden steeds expliciet moet maken. Belangrijke materie maar snel afgezaagd
0	Jane wordt wakker in een ziekenhuis, verlamd, nauwelijks in staat tot spreken en met geheugenverlies. Ze weet niet wat er gebeurd is. Stukje bij beetje aan de hand van flashbacks komen we te weten wat er gebeurd is, wie welke rol speelt. Het is allemaal heel high-school achtig en behoorlijk kitcherig. Het was niet het boek dat ik verwachtte en viel dan ook danig tegen. Weinig spanning, niet echt een goed tempo in het boek, kortom, tijdsverlies, er zijn betere boeken om te lezen.
0	Ik ben het met de laatste schrijver eens. Na de waslijst van goede recensies heb ik het boek ook gekocht, maar het viel me nogal tegen. Ik denk omdat ik er te hoge verwachtingen van had. Het verhaal is zeker (bij vlagen) wel spannend, maar de antwoorden worden je naar mijn mening nogal in de schoot geworpen. Halverwege het boek weet je al behoorlijk hoe of wat. Richting het einde neemt het boek nog een onverwachte wending, maar wederom vind ik de echte spanning ver te zoeken. En dan het gedeelte over de verdwijning van de broer van Jack Caffery en alle perikelen erom heen, veel gezeur en weinig antwoorden. Nee geef mij maar een Elisabeth George, die weet pas wat spanning is en om lezers op het verkeerde been te zetten.
0	Van de titel uitgaande zou je denken dat het om een weeshuis gaat, niets is minder waar. Het boek heeft me een beetje teleurgesteld en is redelijk langdradig.
0	In twee dagen uitgelezen. Erg voorspelbaar, maar leest vlot weg. Prima voor een regenachtig weekend of in het zwembad.
0	Het begin vond ik geweldig maar daarna werd het naar mijn gevoel steeds minder. Pien is wel een erg naïef vrouw. Aan het einde kwamen er wat dingen die ik jammer vond en die naar mijn idee erbij werden gehaald om het verhaal te laten lopen zoals het loopt. Een auto die het ineens niet doet, een mobiel die leeg is, dat vond ik jammer. En aan het eind toch nog wel vragen die niet beantwoordt zijn. Ik heb ze beter gelezen van Marelle boersma.
0	Jammer genoeg deel ik niet het enthousiasme over het boekje Firmin. Heb boeide me gewoon niet. Heb er verder weinig over te zeggen. Ik geef het slechts twee duimpjes omdat ik het wel heb uitgelezen.
0	Ik vind dit boek een matig boek, had iets meer spanning verwacht. Eigenlijk vertelt het drie verhalen, die nauwelijks iets met elkaar te maken hebben. Dit vind ik erg storend, wat je verwacht dat die drie verhalen een keer bij elkaar komen, maar dat doet het niet. Het boek was wel prettig geschreven, hierdoor lukte me het wel om het uit te lezen. Helaas zal ik niet nog een boek van deze schrijver gaan proberen, daarvoor heeft het me te weinig kunnen bekoren.
0	Vlot verslag van Amsterdamse single op zoek naar een relatie waarbij ze zichzelf tegenkomt. Beetje oppervlakkig en wat afstandelijk geschreven. Had best wat meer humor in gekund.
0	Dit boek moet ik gelezen hebben dacht ik toen ik er voor het eerst over hoorde. Zeer benieuwd was ik naar hoe je verliefd kunt worden na alleen een briefwisseling.Een verhaal wat je gelezen moet hebben. De kaft van het boek vind ik prachtig. Ik zou dit boek alleen al gekocht hebben om de kaft. Helaas vond ik het boek tegenvallen. Je leert de hoofdpersonen niet echt goed kennen.De sfeer vond ik wat afstandelijk. Graag had ik wat meer gelezen over wat ze meegemaakt hebben in de oorlog,dat blijft echter beperkt. Wat erover geschreven wordt vind ik wel indrukwekkend. Ik heb niet echt antwoord gekregen op de vraag,hoe je verliefd kunt worden na alleen een briefwisseling.De briefwisseling vond ik lastig te volgen,omdat het natuurlijk in de tijd van toen is geschreven. hierdoor vond ik de brieven afstandelijk overkomen.Ik denk wel dat van dit verhaal een mooie film gemaakt kan worden,die vele mensen graag willen zien.Er gebeurd niet zoveel in het boek,waardoor ik niet echt geboeid kon blijven.
0	Dit boekje is, zoals wel meer bij boekenweekgeschenken, niet het sterkste van een auteur. Maar Verhulst maakt jet wel erg bont: in het verhaal komen vele denigrerende beschrijvingen van de jongen voor en ronduit ergerlijk vond ik de gezochte Vlaamse woorden. Een boekje om gauw te vergeten....
0	Het boek begint erg traag. Lena denkt gezien te hebben dat iemand van het dak verdwijnt, maar doet hier verder niets mee en gaat verder met haar leven. Dan leert ze Max kennen, maar die zit een beetje in de knoop en dan laat ze hem meteen vallen en begint een relatie met zijn vriend Georg. Ik vind haar niet echt sympathiek en Georg eigenlijk ook niet. Het verhaal kabbelt maar door, maar echte spanning ontbreekt. Als je bijna op de helft van het boek zit, wordt het verhaal weer opgepakt van wat Lena heeft gezien. Dan wordt het wat interessanter en Lena wordt ook wat sympathieker. Ze toont meer medeleven nadat ze Vera leert kennen, die op zoek is naar Kathrin (het meisje dat van het dak verdween?) en ze krijgt ook meer contact met de conciërge van het huis waar Kathrin woonde. Al met al vind ik het geen lopend verhaal en zijn de plotwendingen die helemaal op het eind komen erg voorspelbaar.
0	Omdat ik me had voorgenomen alle nominaties op de shortlist van de Libris literatuurprijs 2012 te lezen EN omdat ik in het verleden erg genoten heb van Geheime kamers besloot ik om Bittere bloemen als een der eerste titels op te pakken. Wat heb ik daar een spijt van! Nog nooit heeft het me zoveel moeite gekost om een boek uit te lezen. Wat een gezever over een oude bok die zich loopt op te geilen aan een jong meisje. Van Philip Roth kan ik dit nog wel hebben maar Brouwers verveelt. Ik begrijp werkelijk niet waarom zo veel mensen zo lyrisch zijn over dit boek!
0	Het boek boeide mij maar matig. Ik kon moeilijk in het verhaal komen al vind ik het onderwerp "de misstanden in de jeugdhulpverlening" wel erg aansprekend. Ik weet niet zo goed waar het aan ligt maar ik werd niet meegezogen in het verhaal. Het speelde zich teveel af op afstand.
0	Dit vond ik 1 van de mindere boeken uit de reeks. Ik was erg benieuwd naar het verhaal van Nan maar het stelde mij teleur. Een gemiste kans!
0	Ik heb het boek niet uitgelezen. Ik kon er niet inkomen, omdat het boek begint bij hoofdstuk 50 en zo terug gaat naar hoofdstuk 1.
0	Ergens las ik de vergelijking met Kluun. Ook al is de schrijfstijl heel anders, dit boek doet mij daar ook wel aan denken. Het gaat over een jonge man die tijdens de langdurige ziekte van zijn vrouw leeft voor het geld maar toch de zorg voor zijn vrouw heeft. Natuurlijk is Mischka jaren getrouwd met zijn zieke vrouw, maar de liefde is in het boek toch een beetje een bijzaak. Het boek gaat vaak uitvoerig in op alle zakendeals en de grote bedragen die daarbij een rol spelen. Daardoor komt de liefde tussen Mischka en zijn vrouw niet echt goed uit de verf. Het verhaal pakte me daarom ook helemaal niet. Ik onderschrijf dan ook niet alle lovende recensies die dit boek heeft gekregen. Want ik vond het echt geen mooi boek om te lezen. Terwijl het plot zo mooi had kunnen zijn. Tenslotte, het boek is op zo'n manier geschreven dat het een autobiografisch verhaal lijkt.. En dat moet je ook wel liggen.
0	Misschien zijn thrillers niet mijn ding. Ik heb mij vooral geërgerd aan de ongeloofwaardige verhaallijn. In mijn beleving bestaat er geen moeder die dergelijke beslissingen neemt met haar kind erbij. Ergerlijk.
0	Heb dit boek al jaren staan, het maakt onderdeel uit van de complete werken van Clouperus. Zijn romans kunnen mij wel bekoren, maar deze dichtbundel is voor mij toch te hoog gegrepen. Proza is al niet zo mijn ding, als het an ook nog in (zeer) oud Nederlands is geschreven, valt het voor mij ongetwijfeld tegen. Zelfs zijn uitgever vond het in ~1893 te oud Nederlands taalgebruik, jun je nagaan!
0	De schrijfster geeft teveel details mee waar de lezer weinig aan heeft. Heb hem toch uitgelezen, maar ik bleef met dat gevoel zitten van "ok, dat was het dan!!!"
0	Ik ben een fervent Agatha Christie fan, al sinds mijn jeugd, dus ik heb ze allemaal minstens 2 keer gelezen, met net tijd genoeg ertussen om me de ontknoping niet meer te herinneren. Misschien komt het doordat mijn favoriete Agatha Christie's met Miss Marple in de hoofdrol zijn, maar deze nieuwe met Hercule Poirot kon me absoluut niet bekoren. Het was uiterst langdradig, sommige zinnen en verhaallijnen werden eindeloos herhaald, alsof het de bedoeling was dat je het boek zou memoriseren of zo, of omdat de schrijfster bang was dat de lezer de draad zou kwijtraken? Het verhaal lijkt af te stevenen op een uiterst ongeloofwaardige ontknoping die kant nog wal raakt, en uiteindelijk blijkt het dan toch anders gelopen te zijn, maar ook hierin bleef ik teleurgesteld achter. Waarom ik zoveel hou van de originele Agatha Christie's is ondermeer omdat je wordt ondergedompeld in de jaren 20. Hier had ik helemaal dat gevoel niet, er werd slechts af en toe iets in die richting geschreven, maar het totaalplaatje klopte niet voor mij. Eerlijk is eerlijk.
0	Thuis noemen we een niet meer dan redelijk gerecht dan snel op tafel staat: een hapje met een rotgang. Paul Christopher heeft met Het Luciferevangelie zo'n hapje neergezet. Niet vies en het heeft vaart. Een heldere schrijfstijl met korte zinnen helpt om die gang er in te houden. Maar het is niets meer en niets minder dan een avonturenboek voor als je het even niet erg vindt dat je tijd schenkt aan een verhaaltje terwijl je misschien ook zou kunnen genieten van een goed boek. 60% van de stemmende lezers zegt goed. Ik kies hooguit voor een redelijk verhaal. Amusant? Ja. Onzin? Zeker. Goed? Dat is teveel gezegd. En weer die ergerlijke gewoonte van dit type boeken... de hoofdpersonen weten alles tot in de details. Ze hoeven maar iest te zien of de maten, jaartallen, bijzonderheden over wat ze zien vliegen je om de oren. Die snelheid van weten maakt karikaturen van hoofdpersonen. O ja waarover ging het? Weer een evangelie gevonden. Nu dat van Jezus zelf. Het wordt tijd dat er een apocrief Koran vers gevonden wordt. Maar misschien herinneren schrijvers zich Rushdie en laten ze het daarom afweten.
0	De ijzeren engel van Florian Boland is aangemeld als een thrillerdebuut voor de Hebban debuutprijs en dus ook al zodanig gerecenseerd. Op de cover wordt het aangeprezen als het thrillerdebuut van het jaar met een waardering van 5*, terwijl op de achterflap staat te lezen dat het een spannende plotgedreven roman is. Deze tegenstelling is jammer, want de cover van een boek is factor die bepaalt of de lezer een boek al dan niet oppakt. In bovengenoemd interview legt Boland deze gimmick weliswaar uit, echter zonder dit interview te zien trek je andere conclusies. Ook in de achterflaptekst is een foutje geslopen; waar in de titel word aangekondigd dat er sprake is van een jonge psychiater, wordt hij in de tekst omschreven als een assistent – psychiater; 2 functies waar een diplomering tussen zit. Boland heeft als protagonist de psychiater Mark Moulain die een eigen visie heeft op het vak van psychiatrie, radicaal het tegenovergestelde van zijn beroemde vader die ook psychiater was. Mark is gedegen uitgewerkt en als lezer leer je hem goed kennen en begrijpen. Boland weet je ook mee te nemen in de gedachtegangen van Moulain als hij zijn best doet om uit de schaduw van zijn vader te komen en je ervaart de onderhuidse spanning als hij wordt gedwongen om lichtjes in de voetstappen van zijn vader te treden. De overige personages leer je weinig kennen, enkel David is nog enigszins uitgewerkt maar dan alleen gekoppeld aan zijn rol in het boek. Het verhaal rondom patiënt Julian moet de spannende component toevoegen en doet dit tot op zekere hoogte ook. Echter deze spanning treedt pas op in de laatste pagina’s als er daadwerkelijk enige actie plaatsvind en het verhaal ineens alle kanten op kan gaan. Een psychiatrische kliniek in de jaren ’95 is op een mooie respectvolle manier neergezet, waarbij een redelijk accuraat beeld wordt geschetst van hoe het er in een kliniek aan toe gaat. Ook de werelden van de Roma en militaire academie wordt op begrijpelijke en respectvolle wijze geportretteerd. Als roman met een spannend tintje is De ijzeren engel absoluut een geslaagd debuut, verwacht je echter een thriller in handen te krijgen dan kom je als lezer toch enigszins bedrogen uit.
0	Dit boek heb ik met moeite uitgelezen. Het duurde lang voordat ik in het boek zat, meer dan de helft van het boek was hier voor nodig. Het plot wordt snel, te snel naar mijn idee, beschreven. Jammer, dit boek heeft mij niet kunnen boeien. Andere delen van deze serie zal ik dan ook niet gaan lezen.
0	Super leuk als je een boek wint! Er is maar weinig waarmee je me blijer kunt maken. Zo jammer dan als het boek in kwestie niet is wat je ervan verwacht. Helaas is het me niet gelukt om in het verhaal te komen, het pakte me gewoon niet. De schrijfstijl sprak me niet aan, en ik dwaalde steeds af. Ik zet het boek op mijn lijstje voor de zomervakantie (ergens in de zon, aan zee), want sommige recensies zijn wel positief. Wie weet als ik de rust heb dat ik er wel van kan genieten.
0	Een boek van zo'n 350 bladzijden, waarvan misschien amper de laatste 70 een beetje boeiend zijn. Rachel neemt elke dag dezelfde trein en volgt hierdoor vanachter het treinraampje het reilen en zeilen van een koppel. Ze geeft hen een naam en dagdroomt over hen, het geeft Rachel een soort van regelmaat ... een steunpunt. Wegens persoonlijke redenen is Rachel sinds enkele jaren stevig aan de drank waardoor haar geheugen haar soms flink in de steek laat ... het wordt haar helemaal teveel wanneer ze vanuit de trein ziet dat het gelukkige leven van het koppel dat ze bespiedt niet zo gelukkig meer blijkt te zijn.
0	Met de boeken van Coughlin weet je zo ongeveer wat je kunt verwachten. De Amerikaanse superheld Swanson die het opneemt tegen een dreiging voor de wereldvrede en er telkens weer in slaagt de complete en machtige terroristische organisatie te verslaan. Stabiel en degelijk gedaan, maar verwacht dat je ergens verrast wordt. prima boekje om niet te veel te hoeven nadenken en gewoon een paar uurtjes plezier te hebben. Niet zijn beste in de serie.
0	Dit boek kwam ik per toeval tegen en aangezien het verhaal op de achterkant mij enorm aansprak heb ik het boek gekocht. Ik ben er ook direct in gaan lezen, maar op de één of andere manier pakte het boek mij absoluut niet. Het staat omschreven als erg spannend. Ik vond de spanning, op een paar stukjes na, echt ver te zoeken. Bij ieder hoofdstuk dacht ik van waar blijft die spanning nu? Ook vind ik het verhaal heel voorspelbaar, je kunt bij ieder hoofdstuk eigenlijk wel nagaan wat er gaat volgen. Nee, ik vond het een behoorlijke teleurstelling. Nog een minpunt vond ik dat het boek opgedeeld is in twee gedeeltes. Ik had al recensies gelezen dat het tweede deel tegenviel en daar ben ik het helemaal mee eens, met dit gedeelte heb ik echt moeite gehad om het boek niet weg te doen en een ander te pakken.
0	Het boek viel erg tegen. Ik kon niet meevoelen met de hoofdpersoon, ze deed vreemde dingen en er waren dingen erg toevallig waren. Op het eind blijf ik ook zitten met een paar vragen. En dat er op het laatst twee waren die zich anders hadden voorgedaan vond ik wat teveel.
0	Ik heb misschien verkeerd gedaan met eerst Midzomermoorden te lezen. Maar nu ik Dwaalsporen gelezen heb, blijken beide boeken gewoon inwisselbaar. Enkele details hier en daar zijn een beetje gewijzigd, voor de rest krijg ik de indruk dat ik voor de tweede keer hetzelfde boek gelezen heb. Een serieuze ontgoocheling !
0	Het boek van Gould is een ontzettend mooi boek. Mooi dan in de zin van prachtig opgemaakt. Verschillende kleuren, mooie tekeningen, maar helaas niet net zo boeiend om te lezen. Met enige spijt heb ik het boek dan ook maar weer weggelegd, zonder het uit te lezen.
0	Dacht ik eindelijk een goed boek over Mathilde Willink te hebben gekocht, helaas blijkt dit niet het geval. Naast het verhaal over Mathilde loopt een vlinterdunne verhaallijn die totaal niet boeit. Helaas een gemiste kans.
0	Het begin van het boek is veelbelovend. In de loop van het verhaal gaat de vaart er echter uit en verwordt het tot een erg ongeloofwaardig verhaal dat nauwelijks boeit. Folsom haalt het niveau van zijn vorige boek bij lange na niet.
0	Will Adams (UK) heeft een fascinatie voor archeologie en spannende verhalen uit de klassieke oudheid en heeft altijd veel gereisd rond de Middellandse Zee. Om zich helemaal aan zijn passie te wijden, stopte hij met werken en besloot fulltime auteur te worden. Will Adams schrijft wat hij zelf noemt avonturenthrillers. Vaste hoofdpersoon is archeoloog Daniel Knox en diens partner Gaille. Na Het graf van Alexander en Exodus is Labyrint de derde thriller met Daniel en Gaille. In Athene wordt een conferentie voor archeologen georganiseerd. Een van de sprekers naar wie reikhalzend wordt uitgekeken is Roland Petitier die meer dan twintig jaar in de luwte onderzoek heeft gedaan. Petitier beweert het Gulden Vlies te hebben gevonden, een kostbare gouden mantel die volgens de overlevering door Jason en de Argonauten uit het huidige Georgië is gestolen. Voordat Petitier zijn vondst kan tonen, wordt hij dood in zijn Atheense hotelkamer gevonden. Augustin Pascal, een voormalige vertrouweling van Petitier, wordt verdacht van de moord, maar door een politieman in coma geslagen. Daniel Knox is de enige die zijn onschuld kan aantonen. Samen met Gaille gaat hij op zoek naar een van de grootste geheimen uit de klassieke oudheid. Maar daarvoor moet eerst worden afgerekend met Mikhail Nergadze, een Georgische psychopaat, die het Gulden Vlies wil terugbrengen naar het land waar het volgens de mythe thuishoort. Labyrint is inderdaad een avonturenthriller. Doordat de hoofdpersoon archeoloog is, dringt een vergelijking met Harrison Fords Raiders of the lost Ark zich op. De ingrediënten zijn hetzelfde: behalve de nodige actiescènes een zoektocht met veel geschiedenis, mythes en sagen, en natuurlijk een (flinterdun) liefdesverhaal. Labyrint is een boek dat vooral wil amuseren. Daarin slaagt Will Adams maar ten dele. De opening is intrigerend en doet verlangen naar meer, maar al snel valt de actie stil en laat Will Adams de lezer dobberen. Te veel lijntjes, te veel verhalen waar een heel boek in zit, karakters die niet overtuigen omdat ze als een stel schaakstukken heen en weer worden geschoven. Ook de uitstapjes naar de oudheid willen niet echt helpen omdat de schrijver te veel verschillende vragen wil beantwoorden (de Elysische mysteriën, het Gulden Vlies, Atlantis). Het verhaal mist een dwingende lijn. De schrijfstijl is adequaat, maar niet bijzonder en wordt hier en daar ontsierd door kromme zinnen die doen vermoeden dat het geen onhandigheid van de vertaler is. Maar, en dat is het goede nieuws, op 2/3 begint het verhaal opeens te lopen en neemt Will Adams de lezer mee in een spannende ontknoping waar de plotwendingen over elkaar buitelen. Een beetje laat, maar beter laat dan nooit.
0	Goh, wat zal ik zeggen? Twee sterren voor wat de kalmte waard is in een weekendboekje. Een kabbelende overpeinzing van het leven met de seizoenen en de relatieve eenzaamheid in een afgelegen gebied. Ik vermoed dat wanneer je op de hoogte bent van de inhoud en het tijdsbestek van de boeken waaruit regelmatig geciteerd wordt -en deze weet te waarderen- je ook een dieper inzicht hebt in deze “vereenvoudigde” versie ervan. Maar dat is slechts een gokje.
0	Ik vond het boek erg tegenvallen. Het thema leek erg op Bezeten van mij van Nicci French, bepaald niet origineel dus. Voor mij gaat het om een gestoord figuur (Leon) die een gekwetste vrouw (Margot) gebruikt en haar allerlei quasi-filosofische prietpraat vertelt. Het gaat puur over macht en onmacht. De scene dat de jaloerse Leon de ex van Margot naar de vlakte slaat vind ik ronduit bespottelijk. Ook erg ongeloofwaardig dat haar ouders deze psychopaat verdedigen. Het zijspoor waar je als lezer op gebracht wordt (wel Leon, niet Leon?) is misschien wel slim verzonnen maar maakt het boek niet beter. Geef mij maar Ruth Rendell, misschien wat ouderwetser maar wel ECHT spannend en veel ingenieuzer.
0	Onder druk komt pas na de helft van het boek op gang. Erg jammer, want normaal heeft een boek van Jeffery Deaver me meteen te pakken. Nu heb ik dus dagen over het eerste gedeelte gedaan. Gelukkig ging het tweede gedeelte een stuk beter en heb ik het boek achter elkaar uitgelezen.
0	Na zo'n 100 blz. het boek weg gelegd. Zo ontzettend saai en langdradig, gebeurt me bijna nooit. Je blijft toch een beetje achter met een kater. Had ik toch door moeten lezen en heb ik het beste gemist? Jammer, ik heb eerder een stuk betere boeken gelezen van deze schrijfster.
0	Na alle vorige afleveringen in de Van In-serie vond ik deze echt ondermaats. Eerder werd er steeds een vervolg gebreën aan de "avonturen" in het privé-leven van Van In en Hannelore. Dit keer ontbrak dat catastrofaal. Geen echt boeiend speurdersplot en te doorzichtig. Ik ben een echte Aspe-fan maar hier heb ik echt wel mijn bedenkingen bij en het zal een tijdje duren voor ik het vervolg lees.
0	Aardig boek voor tussendoor, niet veel diepgang, soms wel humoristisch. Past eigenlijk wel in het Bouquetreeks genre.
0	Simpel verhaal, voorspelbaar. Best leuk om te lezen, maar echt spannend wordt het niet. Bepaalde dingen zijn onsamenhangend.
0	Dit eerste boek dat ik van Robert Harris heb gelezen, krijgt een dikke voldoende. Heb een aantal jaren geleden een ander boek over Pompeii gelezen (De laatste dagen van Pompeii) maar dit was meer realistisch. Misschien dat het meespeelt dat ik een paar jaar geleden Pompeii heb bezocht waardoor alles wat meer voorstelbaar is. Het boek bevat historisch materiaal wat daar is te aanschouwen en vertelt ook nog een leuk en spannend verhaal. Historisch getinte verhalen zijn op dit moment toch in trek en in het gezelschap van De Da Vinci Code en Het Bernini Mysterie slaat dit boek zeker geen slecht figuur.
0	Voor het eerst in mijn leven een Patterson gelezen. Totaal onbegrijpelijk dat dit een van de populairste auteurs is. Het verhaal rammelt aan alle kanten en de plotwendingen zijn veel te ver gezocht. Dit boek schiet linea recta mijn top10 van slechtste boeken ooit binnen.
0	Het boek voldoet niet aan de beschrijving op de achterflap. Moeilijk om de aandacht bij te houden en zeker niet hilarisch. De zoektocht wordt wel goed beschreven, maar het is langdradig en had zeker korter gekund
0	Nienke Draaijer heeft alle pech van de wereld. Haar geliefde vader is kort geleden gestorven, een maand daarna zegt haar vriend dat hij haar gaat verlaten en als kers op de taart verliest ze haar baan. Hoeveel pech kan een mens hebben, maar dan een lichtpunt, ze heeft via facebook een kompleet verzorgde skivakantie gewonnen. 20 blz later is er een moord gepleegd die we niet zagen aankomen, vervolgens 10 blz over de Oostenrijkse politie en als plot ontkomt haar schoonzus aan een hoop ellende. Dit boek is lekker op een tropisch strand als je een paar uurtjes wil relaxen en niet hoeft na te denken. Korte zinnen, lichte spanningsopbouw. Ze zou zo een van de schrijvers van Suzanne Vermeer kunnen zijn (ik begreep haar grote voorbeeld). Makkelijk en aangenaam leesvoer voor onervaren (jonge) lezers.
0	Dit is een boek die ik afraad (en ik gaat dit niet gauw doen) al de mensen die genre thriller graag lezen, dit niet lezen want dit kan je meer bestempelen als roman, ik heb me hier moeten doorslepen en raar maar waar dat vergeet je ook niet gauw :), zoals een echt goed boek je bij blijft, zal dit boek me ook echt bij blijven als "lees dit echt niet"
0	Het verhaal begint goed: een superheld Charlie die alle opdrachten uit kan voeren en een psychologe, Susan, die patiënten die hun geheugen kwijt zijn, probeert te helpen. Dan wordt het zoontje van Susan gekidnapt en haar vader wordt bedreigd. Niet om geld maar om haar medewerking in een onderzoek. Daarna volgt de verwarring. Wat voor mens is Charlie nu eigenlijk en welke rol speelt de vader van Susan. En is het nu virtuele werkelijkheid of echte realiteit. Ik ben er niet achter gekomen en dat vind ik eigenlijk wel jammer. Gezien het de omschrijving van het boek valt het verhaal toch tegen.
0	Wat een dikke zever! Bah!
0	Ingewikkeld geschreven; niet echt vlot leesbaar. Spijtig.
0	Roy Peters wordt zinloos vermoord. Zijn vrouw Monica blijft achter met twee kleuters. De tijd staat stil. Het enige dat haar op de been houdt, zijn haar twee dochters. Als ze acht jaar later een bericht onder ogen krijgt, wordt de woede die ze voor de dader voelt aangewakkerd tot een onmetelijke haat.. De moordenaar moet lijden, zoals zij al jaren doet. lees ik op de achterflap van het boek Onbezonnen van Vera Lundi .Als ik dat lees denk ik dat moet een heel goed boek worden. Deze vrouw heeft afgezien en gaat nu haar gram halen. Wraak is toch het recept om te gaan tot voorbij het gaatje! Als je al zoveel jaren een onmetelijke haat voelt tegen de dader die je echtgenoot heeft vermoord, dan heb je vast een heel gedetailleerd plan uitgedacht om deze met gelijke munt terug te betalen. Helaas is dat niet zo. Meestentijds handelt Monika ondoordacht en geïmproviseerd. Misschien bouwt hierdoor de spanning bij mij niet echt op. Soms denk ik wel eens "jeetje dat zou ik toch heel anders beschrijven" of waarom schrijft ze dit nu. Bovendien pakt ze de verkeerde mensen aan. Want uiteindelijk leider er heel andere mensen aan haar daden dan Patrick.IK heb ook het idee dat als ze wat langer had nagedacht over het plot en de moeite had genomen om zich niet tot slechts tot 271 pagina's te beperken het verhaal beter uitgeschreven had kunnen worden. Ook staan er een aantal zaken in zoals de actie van de kinderbescherming die zo ongeloofwaardig is dat ik denk dat er geen research op dat gebied is gedaan. Als er zaken in een boek staan die volstrekt niet kunnen of echt uit de grote duim zijn gezogen dan verliest het verhaal zijn kracht. Voor mij is dit boek helaas geen thriller maar een thriller light. Waarmee ik niet zeg dat ze slecht schrijft maar dat het misschien beter niet onder de noemer thriller had moeten worden uitgebracht.
0	Vond de eerste driekwart van het boek bijzonder spannend en goed geschreven. Op het laatst gaat den Tex de mist in met een ongeloofwaardig en (te) fantasierijk einde. Wie komt er nu met zijn hele familie (bestaande uit honderden personen) uit Zuid Afrika naar Brussel om één ontspoord familielid op te halen? Verder hangt het verhaal van teveel (technische) onwaarschijnlijkheden aan elkaar. Jammer.
0	Persoonlijk vond ik het geen prettig boek om te lezen. Er komen teveel medische termen in voor, waar je niks van begrijpt omdat het Latijns is. Bepaalde passages waren erg langdradig, maar ondanks dat zat er ook veel spanning in het verhaal. De schrijfstijl spreekt mij niet zo aan, vandaar de 2 duimpjes. Ook het einde van het boek vond ik niet erg sterk. Voor velen misschien een geweldig boek, maar niet voor mij.
0	In zo'n kort verhaal kan ook geen spanning worden opgebouwd. Ik moet de trilogie Noordzeemoorden nog lezen, maar ik hoop dat die beter zijn.
0	Aanbevolen voor mensen die niet van thrillers houden maar wel hevig geïnteresseerd zijn in de persoonlijke hygiëne, het verkleedgedrag en de wereldwijde ervaringen met hotelkamers van de hoofdpersoon. Ik heb maar niet geturfd hoe vaak Hamilton vermeldt dat Ava Li in een slip en een bh slaapt en doorgaans gezond/goed/lang van haar nachtrust geniet. Het verhaal mist spanning, verrassing en een degelijk plot. Hamilton schuift met een aantal sjablonen: een lesje boekhouden en hoofdrekenen, op tijd een knokpartij, een boef, een grote boef en een bovenboef, hier en daar wat buitenlandse gerechten, folderinformatie over steden, een Chinese oom die contacten legt en alles regelt en een verzameling vazallen die op tijd opdraven om de loop in het verhaal te houden. En alles komt goed. Hamilton zou wat meer moeten lezen van Lee Child en Jack Reacher om te ontdekken wat de ongekende mogelijkheden zijn van een loner als hoofdpersoon. Vervang de fraude met garnalen in 'De Waterrat van Wanchai' door bijvoorbeeld lithium, kunst, onroerend goed, vrouwen, kernwapens en je kunt het vervolg met Ava Li zelf schrijven. Als dat niet zonde van de moeite zou zijn.
0	Jammer,maar dit boek heeft niets van een echte Karin Fossum.Ik vond het een warrig verhaal.En saai ook.
0	Matig uitgewerkte personages. Af en toe terug gebladerd om te lezen hoe het ook al weer precies zat met de personages. Wel doorgelezen; was toch benieuwd hoe het Niels zou vergaan én Esther had mijn symphatie. Af en toe een spannend stukje ertussen, wat dan wel weer aandacht pakte. Uiteindelijk viel het plot tegen; voorspelbaar.
0	Dit boek stond op nummer 1 van de thrillers. Iedereen vond dit boek geweldig. En toen kwam ik. Ik kwam niet in het verhaal, kon me niet inleven in Rachel. Ja ze is origineel en anders dan andere hoofdpersonages maar ze is ook vooral irritant. Bovendien vond ik de spanning ver te zoeken, en dan staat dit boek op nummer 1 van de thrillers... Ik heb het uitgelezen omdat ik hoopte dat 'het' nog zou komen maar voor mij kwam 'het' niet. Mijn zus vond het wel weer een goed boek, dus zo zie je maar, meningen verschillen. Waarschijnlijk waren mijn verwachtingen gewoon te hoog. Dus met deze recensie hoop ik jouw verwachtingen iets lager te zetten, zodat jij hopelijk wat meer kunt genieten van dit boek (als je hem nog durft te lezen haha).
0	Heb er heel lang over gedaan dit boek uit te lezen. Vond het verteltempo tergend laag. Alles ontzettend uitgesmeerd. Daarbij vond ik de ontknoping zwak, een echte anti-climax. Ook vond ik het zwak en onbevredigend dat aan het eind van het boek lang niet alle dingen duidelijk en verklaard waren. Afgaande op dit boek vind ik French echt heel erg onderdoen voor Nederlandstalige schrijfters als Saskia Noort en Simone van der Vlugt. Wat mij betreft een echte afrader. Zal ook niet zo snel meer een boek van dit schrijversduo lezen.
0	Roel Janssen heeft in dit boek de hele situatie rond het vluchtelingenprobleem mooi verwoord. Het verhaal speelt zich af rond fotograaf Mortimer en Tessa, die een zeilboot bezit en samen gaan ze rondzeilen om foto's te maken rond de actuele vluchtelingencrisis. Ze redden een vluchtelingenmeisje Soumaya van de dood op zee en komen zo in een spel terecht tussen politiekers, advocaten die aan mensensmokkel doen en noem maar op. Zelf ben ik zo geen favoriet van alles wat met politiek te maken heeft, het interesseert me niet zo, maar dat is waarschijnlijk uit onwetendheid en me er nooit mee bezig gehouden hebben. Daardoor kon ik me niet goed concentreren en meeleven met de stukken in het verhaal die over politiek gingen, maar van de rest wat aan bod kwam heb ik wel genoten. Voor degenen die zich interesseren in politiek en alles wat met de vluchtelingencrisis te maken heeft, is dit boek zeker een aanrader, het geeft je een hele andere kijk op de situatie. Ik kan me zeer goed voorstellen dat zoiets ook in het echt gebeurd.
0	Aan de hand van de omslag zou ik het boek zeker kopen, omdat ik geïnteresseerd ben in boeken over sektes. Ik vond de schrijfstijl niet prettig en naar mijn zin zat er veel te veel sex in. Ik heb echt moeite moeten doen om het boek uit te lezen. De hype vind ik erg overdreven. De meningen zijn verschillend. De een vind het een goed boek en de ander niet. Ik zou zeggen probeer het en kom erachter wat je ervan vindt.
0	Het duurde ongeveer 200 pagina's voordat het interessant begon te worden. Om eerlijk te zijn begrijp ik de hype die rond dit boek en de hele milleniumtrilogie hangt niet. Ik heb het wel uitgelezen envoor mij is het een boek als een ander, niets dat er bovenuit steekt. Verschillende mensen hebben me aangeraden om de andere twee delen toch te lezen, vol te houden dus ik zal een poging doen.
0	Dit boek heb ik na een bladzijde of 30 weer aan de kant gelegd. Het verhaaltje op de achterkant sprak me heel erg aan, dus ik begon vol verwachting te lezen. Het verhaal begon direct met een verhoor, grotendeels in de vorm van een gesprek. Na een bladzijde of 30 begon me dit behoorlijk te irriteren en vond ik het niet prettig meer om te lezen, er gebeurde dus niets, het ging alleen maar over dat verhoor. Toen ik na vooruit gebladerd te hebben, erachter kwam dat het boek tot bijna op de helft zo doorging, heb ik het aan de kant gelegd. Terwijl andere boeken van Sandra Berg mij altijd wel konden boeien, maar deze dus niet.
0	Ik ben ook teleurgesteld in Cornwell. Ik was echt fan en koop haar boeken direct. De laatste twee vond ik al tegenvallen en deze ook weer helaas.
0	Ik had verwacht dat Cassie een soort nieuwe Becky Bloomwood (shopaholic) zou worden, dat ze steeds meer zou moeten liegen en liegen zodat haar eerste leugen niet aan het licht zou komen en dus in leuke/grappige situaties zou komen. Helaas komt in het boek de leugen amper voor, (misschien wordt het 3x genoemd) en dat vind ik erg jammer, had dus ook meer van het boek verwacht. Er worden hele passages over vogels verteld, en terwijl ik gek ben op dieren en ik het leuk vind om er over te lezen en leren kon dit me niet echt bekoren. Het boek las erg vlot weg dat was dan zo'n beetje het enige pluspuntje. Zou eigenlijk 2,5 duimpje willen geven maar aangezien dat niet kan rond ik het af naar beneden.
0	In Drie Graven Vol het debuut van Jamie Mason blijkt Jason Getty drie graven in zijn tuin te hebben, maar hij heeft er slechts ééntje zelf gegraven. Als de graver van de andere graven en de geliefde van een van de doden en Jason bij elkaar komen ontstaat er een slapstick-achtige situatie die zo nu en dan een glimlach opwekt, maar niet meer dan dat. Het boek heeft een aantal mooie, maar soms ook niet geheel begrijpelijke zinnen, maar mist een duidelijk spannend verhaal. Het is daarom voor mij zowel als roman als als thriller niet heel erg geschikt. Ik vond het geen probleem om het boek uit te lezen, maar voor mij houdt het hierbij op met Jamie Mason.
0	Ik had er meer van verwacht. Op de voorkant staat dat het een thriller is, maar als je het leest kom je er achter dat het meer een geschiedenisboek is. Niet slecht, maar niet mijn ding eigenlijk en dat is niet omdat ik niet van geschiedenis houd, maar meer waar het over ging.
0	De flaptekst doet vermoeden dat het een spannend verhaal wordt. Echter de uitwerking van het verhaal vind ik ronduit slecht. Het boek is nogal chaotisch en springt van hak op de tak. Ik kan het dan ook niet vinden met dit boek. Elke keer als je denkt nu begint het verhaal, dan blijk je er weer naast te zitten. De personages zijn aardig uitgewerkt. De schrijfstijl is wel prettig. Maar helaas laat het verhaal te wensen over. Ik heb het boek dan ook met tegenzin uitgelezen.
0	Het masker van Dante is een aardig boek, maar meer ook niet. Ik mis de Italiaanse sfeer en de humor die zo kenmerkend is voor de Nic Costa boeken. Wat nu overblijft is een onderhoudend verhaal. Ook mis ik wat spanning in het boek. Het is wel duidelijk dat Costa en zijn vrienden niet op hun plek zijn in de VS. De personages die ik normaal gesproken erg prettig over vind komen, komen er in dit deel wat flets vanaf. Gelukkig spelen de volgende twee delen zich weer af in Rome, dus daar kijk ik dan alvast weer naar uit want Nic Costa zonder Rome is als een slagroomtaart zonder kers
0	Ik vond het boek lekker weglezen maar geen enkele keer boeiend genoeg. Voor mij had er mee in moeten zitten. Ik zal niet snel nog een boek van Roman lezen denk ik zo. Voor de vlotte schrijfstijl wel 2 sterren waard.
0	Ik heb deze "thriller" met moeite uitgelezen en er meerdere malen over gedacht het boek maar weg te leggen. Al dit voornamelijk vanwege de trage schrijfstijl. Ik had continu het gevoel een pilot te lezen. Een intro. Niet pakkend en daardoor aanvankelijk moeizaam. De parallellen tussen de Paddy's, voor een leek niet echt volgbaar, noch echt relevant voor het verhaal, m.u.v. de veroordeling van een onschuldige. Echter na de helft kwam er toch eindelijk schot in de zaak en werd het dan toch nog boeiend genoeg om het einde te halen. Nu is het wachten op een boeiende opvolger?!
0	Wat een waardeloos boek is dit. De plot is ongeloofwaardig, een cliffhanger komt zo vaak voor dat het tot een saai trucje is verworden en de 'interessante feitjes' zijn ofwel onjuist, ofwel te vinden in elke goede Rome-reisgids. Is er dan helemaal niets positiefs te melden? Nee, eigenlijk niet, want de beschouwing over de strijd tussen wetenschap en religie mist elke diepgang en de schrijfstijl van de heer Brown is genant slecht - zeker als het op het beschrijven van emoties aankomt. Voor de goede orde: ik ben niet gelovig, maar wel geïnteresseerd in religie, kunst en geschiedenis. De reden dat ik mij genoodzaakt zie zo negatief te zijn ligt echt in de debiliteit van het boek.
0	Helaas ben ik iets minder enthousiast over dit boek dan Saskia hieronder. Dit was het tweede boek dat ik las van Virginia Andrews, het eerste boek was deel 1 van de Dawn serie. En het was net of ik dat boek weer opnieuw las, de verhalen lijken heel erg op elkaar, alleen was het dan bij Dawn een boze grootmoeder en bij Delia een boze tante, in allebei de boeken gebeuren naar mijn idee precies dezelfde dingen. Van de Dawn serie zal ik misschien nog weleens de overige delen gaan lezen maar daar heb ik bij deze serie absoluut geen behoefte aan. Voor mij voorlopig even geen Virginia Andrews meer...helaas.
0	Een gevecht ... dat is wat ik geleverd heb met m'n eerste Fitzek. Na mijn 2de poging om 'De ogenverzamelaar' te lezen kan ik maar 1 ding vaststellen : zijn schrijfwijze is niet aan mij besteed. Het verhaal zelf, het uitgangspunt : super. Maar dankzij zijn manier van schrijven kon het boek me nauwelijks enig gevoel geven van spanning. Het enige positieve aan het boek : Alina Gregoriev. Haar personage was mooi beschreven, terwijl ik bij de andere figuren niet echt een duidelijk beeld kon vormen.
0	Zo verschrikkelijk spannend als 50/50 moorden was, zo ongelofelijk saai was dit boek. Wollige beschrijvingen, een onsamenhangend verhaal en vooral niet spannend. Na het lezen van het boek heb je nog veel te veel vragen. Nee, dit boek kan je zeker laten zitten wat mij betreft.
0	De nieuwste "thriller" van Saskia Noort haalt het bij lange na niet de spanning van haar vorige thrillers die wel steengoed waren. Nieuwe buren is langdradig en zeker niet spannend. De seks in het boek isnogal platvloers en deed mij denken aan een andere Nederlandse romanschrijfster. Door te beginnen met de clou van het verhaal probeert de schrijfster het boek spannend te maken wat haar helaas niet gelukt is.
0	Blij dat ik het uit had, wat betekent dat het me niet heeft gepakt. In het begin vond ik het verhaal nog wel aardig, maar gaandeweg waren er teveel ongeloofwaardige gebeurtenissen. Soms leek het wel of ik in een James Bond film was beland. Ik vond het niet spannend en kan het nauwelijks een thriller noemen.
0	Heb fifty shades niet gelezen, maar vermoed dat dit daar heel veel van weg heeft. De wisseling tussen de dames maakte dat ik de draad kwijt raakte en hun beweegreden kon ik ook steeds minder plaatsen. Het gebeuren met de parels zag ik al van verre aankomen en het laatste gesprek van Edward en Jane vond ik tenenkrommend. Al met al absoluut geen hoogvlieger dit voorspelbare verhaal met slecht uitgewerkte karakters, wat mij betreft.
0	Ik heb zojuist dit boek uitgelezen en kan eigenlijk niks toevoegen aan de woorden van Zazou. Wat zij opgeschreven heeft nadat zij het gelezen heeft zouden mijn woorden kunnen zijn. Dus laat ik het daarbij.
0	een zeer voorspelbaar verhaal,er is niet veel aan .
0	Sarah Dunant begon heel goed, maar wordt steeds slechter. In ongenade viel al erg tegen, maar deze helemaal. Het verhaal sleept zich maar voort en hangt van de ongeloofwaardigheden aan elkaar. He jammer. Voor mij geen Sarah Dunants meer.
0	Saskia Noort beschrijft in Stromboli de destructieve gevoelens van Sara die op jonge leeftijd te maken kreeg met seksueel misbruik. Sara is inmiddels moeder van twee pubers, getrouwd met Karel, woont in een goede buurt en doet haar boodschappen bij de Albert Heijn. Sara is schrijfster net als haar man Karel. Het leven van Sara krijgt een andere wending wanneer er zoveel weerstand tegen (het drankgebruik van) Karel is dat ze besluit te willen scheiden. Het is niet alleen de drank, ze merkt ook dat ze geen gevoelens voor hem heeft. Inmiddels gaat Sara al twee jaar vreemd maar ook hier vindt ze geen seksuele bevrediging. Ze is opgegroeid door ouders die scheiden onacceptabel vinden, tegelijk is het scheiden in hun leefomgeving aan de orde van de dag. Ze besluit door te pakken wanneer ze Karel heeft gezegd niet verder met hem te willen maar ze valt vervolgens in een diep, eenzaam gat. De herinnering van een traumatisch seksueel misbruik op jongere leeftijd worden steeds heftiger. Wanneer ze een oude jeugdvriendin tegen komt, Els, die haar vertelde over een retraite die ze volgde op het vulkanische eiland Stromboli is ze nog niet geheel overtuigd. Wanneer Karel en de kinderen met gemeenschappelijke vrienden die duidelijk de kant van Karel hebben gekozen op vakantie gaat naar Frankrijk boekt Sara deze reis toch. Ze leert op deze reis nieuwe mensen kennen en ziet ook de machtmisbruik van de goeroe. Sara is in de echte wereld een gesloten boek, in dit verhaal laat ze haar ware gevoelens zien al mist het net nog de diepgang en raakt het niet. Zoals vaker in de boeken van Saskia Noort komen ook in dit verhaal veel personages voor, het is soms lastig om ze allemaal te plaatsen.
0	Twee sterren ondanks dat dit één van mijn favoriete schrijvers is. In een zucht uitgelezen tijdens mijn vlucht Kreta Nederland. Soms tenenkrommend, soms moeten ploeteren, maar ook prachtige zinnen onderstreept.
0	Het boek ontvangen voor de buzzz-club. Helaas maakt het verwachtingen niet waar. Een oppervlakkig verhaal: personages krijgen geen diepgang en het verhaal is cliché cq. herkauwd. Jammer, want er zou voldoende potentie voor een boeiend verhaal inzitten als er meer aandacht zou zijn voor de persoonlijke levensverhalen (en de gedachtegang) van de personages. Deel 2 zal ik niet lezen.
0	Wij en ik is een mooi staaltje literatuur maar spijtig dat ik me er toch heb moeten doorslepen, spijt dat ik hem heb gelezen nee smaken verschillen trouwens en ik raad hem toch aan om hem te lezen :)
0	Ik heb dit boek "geluisterd" i.p.v. gelezen, maar het is gewoon niet mijn smaak.
0	Dit boek heb je zo uit. Simpele schrijfstijl en niet echt spannend. Een aantal ongeloofwaardigheden die er in zitten vond ik jammer, denk toch dat het er bij echte stalking wel anders aan toe gaat. Hoofdpersoon vond ik erg naïef en ze deed dingen die iemand die gestalkt word echt niet doet.
0	Ik ben duidelijk niet weggelegd voor de verhalen van Loes den Hollander. Eerder ontdekte ik al dat ik haar boeken (met één verhaal) niet boeiend vond. Ik vond de korte verhalen in Wodka-jus en Loslaten nog wel gaan. Maar deze bundel vond ik echt triest. Natuurlijk lezen de verhalen snel weg, want ze gaan nergens over. Ze eindigen heel plotseling en meteen nadat je het verhaal uit hebt, ben je vergeten waar het over ging. Nee, dit bevestigt mijn gevoel; Loes den Hollander is not my kind of writer.
0	De verhaallijn op zich vind ik best wel goed. Toch wil ik twee kleine minpunten vermelden. Ten eerste duurt het ongeveer 100 pagina's vooraleer het boek echt spannend wordt. Een tweede aspect, waardoor het verhaal soms moeilijk te volgen is, is de ingewikkelde structuur van CIA, GEM, SEAL, TIARA, etc. waar regelmatig naar verwezen wordt. Als je daar wat meer in thuis bent, zal het allemaal gemakkelijker te begrijpen zijn.
0	Ik vond dit boek niet zo indrukwekkend als z'n vorige boeken, Van In zit meer in het café dan wat anders!! Z'n liefdesleven gaat hier blijkbaar ook voor op het onderzoek!! Het is pas in de laatste +/- 50 bladzijden dat het onderzoek echt op gang komt vind ik. De spanningsgraad was ook beneden alle peil!! Hopelijk is z'n volgend boek spannender.
0	Neil Dawson heeft een tijdje niets van zijn vader gehoord. Daarom gaat hij bij hem langs, maar treft hem niet thuis aan. Wel vindt Neil een roman: De zwarte bloem. Neil neemt het mee om het te lezen en krijgt meteen het gevoel dat er een reden is dat zijn vader niet aanwezig is. Niet veel later krijgt Neil een telefoontje van rechercheur Hannah Price dat zijn vader dood is aangetroffen. De conclusie van de politie is dat hij zelfmoord heeft gepleegd. Neil wil weten wat daarvan de reden is en gaat op onderzoek uit. Daardoor wordt het voor Neil steeds duidelijker dat zijn vader onmogelijk zelfmoord gepleegd kan hebben. Zwarte bloem heeft een paar verhaallijnen: die van Neil Dawson, die van Hannah Price en in feite ook nog het verhaal uit de roman die Neil gevonden heeft. Deze drie verhaallijnen komen uiteindeljk samen tot n geheel waarbij het plot nogal bizar en onwerkelijk is. De verhaallijnen, en dan zeker in het eerste deel van het boek, springen enigszins van de hak op de tak. Daardoor is het lastig het verhaal met aandacht te kunnen volgen. Dat wordt in het tweede deel beter, maar het kwaad is eigenlijk al geschied. Dit alles gaat ten koste van de spanning. Die is wel aanwezig, maar het komt er niet echt uit. Zwarte bloem is daardoor een tegenvallend boek geworden.
0	Echt niet goed, ik ben een fan van Cornwell, maar dit boek kon me absoluut niet bekoren. Er zat niets in, je moet sowieso de vorige boeken al gelezen hebben (dat was nu bij me wel het geval, maar toch). Er zit geen vaart in, het leest niet vlot. Ik vond het echt slecht.
0	Tja, laat ik het zo zeggen. Hij is ook maar 3,95. Maar op zich redelijk verhaal, loopt lekker maar kan beter. Lijkt nu nog wat op een 'Baantjer +'. Maar in ieder geval een goed begin als schrijver, misschien in de toekomst weer eens van wat hem lezen!
0	Veel overbodige info die niets bijbrengt aan het verhaal. Details over een menu, laat staan over de allergenen van de personages horen thuis in een kookboek. Grote lijnen van het verhaal konden op de helft van het aantal bladzijden ook verteld worden en naar het einde toe was de huur precies op en werd het snel afgehandeld.
0	Deze melancholische mijmeringen over de laatste stuiptrekkingen van het Ottomaanse Rijk verzandt in sentimenteel en oppervlakkig proza. Bordkartonnen personages die terechtkomen in overdreven soaptoestanden. Misschien dat er taalkundig iets verloren is gegaan in de vertaling, maar de Nederlandse versie voelt op de verkeerde manier gedateerd aan: als een ruggengraatloze jeugdroman uit de jaren zestig. De geschiedenis waarin dit epos geplaatst is - de overgang van het sultanaat naar de seculiere Turkse samenleving van nu - levert een interessant uitgangspunt op voor een beklijvende historische roman. Helaas laat Ayse Kulin nostalgie en nationalisme de boventoon voeren, terwijl zij pijnlijke episodes, zoals de Armeense genocide, achterwege laat. Turkije wordt in het verhaal simpelweg uiteen gereten door boosaardige westerse inmenging en gewelddadige buurlanden die oorlogen aangaan. Het einde van een tijdperk wordt erg eenzijdig ingevuld vanuit een vals soort nationalisme dat geen recht doet aan de complexe werkelijkheid.
0	Een eerst boek zonder veel rechtbank-gedoe, maar meteen ook het eerste boek van John Grisham dat mij totaal niet heeft weten te boeien.
0	Verschillende koppels worden vastgehouden en moeten uiteindelijk kiezen wie van hen sterft. Het is de zware taak van inspecteur Helen Grace om de moordenaar te ontmaskeren. Ik vond het boek te voorspelbaar en de verhaallijnen werden niet vlot uitgewerkt, zodat je op het einde van het boek toch nog met verschillende vragen blijft zitten. Een vlot leesbaar boek maar geen wow-effect.
0	Dit boek leek mij erg leuk omdat de hoofdpersoon helemaal gek is op katten. Maar het boek viel me echt heel erg tegen. Ik had het ook in een paar uur uit. De hoofdpersoon is dierenarts, dus je verwacht dat ze toch wel een bepaald niveau heeft maar ze kwam soms erg onnozel over. Niet alleen hoe ze omging met het gedoe met haar ex maar ze wist bijvoorbeeld ook niet wat taekwondo is. Het boek zelf is ook erg zoet en een beetje kinderlijk geschreven. Dus een leuk boek voor als je 15 bent en van katten houden maar het is geen chicklit voor 20-ers en 30-ers.
0	Kort vehaal totaal niet spannend of boeiend hoofdpersoon werkt irritatie op. Er is niet echt een einde gebreid aan dit verhaal. Het boek gratis gekregen tijdens de maand van het spannende boek. Kopen zou ik dit boek zeker niet.Ik ken betere thrillerschijvers dan Pauw.
0	Toch maar 1 ster gegeven. De eerste helft van het boek was warrig geschreven, de zinnen leken niet afgemaakt en waar het precies om ging werd niet duidelijk. Maar om nou een boek niet uit te lezen? Nee.. dus stug door gaan! De tweede helft werd het boek leuker en beter, maar helaas kon het verhaal mij niet volledig boeien. Jammer!
0	De nadagen is het enige boek dat ik van Jef Aerts gelezen heb. We zijn ondertussen een jaar of 5 later, en tot vandaag was het mij niet echt duidelijk waar het boek over ging. Ik kwam niet verder dan dat het over iemand ging met bindingsangst die iedereen begon te meiden en zich eenzaam terug trok.
0	Nog niet eerder iets van Jenny Colgan gelezen hebbend is dit een interessante introductie naar haar andere boeken. Ik vond het een actueel thema door de dokter die als als vluchteling uiteindelijk een baan vind op een afgelegen eiland. Halverwege het verhaal ging het meer richting de romantische roman waar ik persoonlijk nog wat meer verdieping in de karakters had willen zien. Wie weet komt dat in haar andere dikkere boeken meer tot zijn recht. Ze liggen in ieder geval al klaar om gelezen te worden.
0	Ai, wat viel dat tegen! Misschien ben ik even uitgethrillerd, maar dit boek kon me nu echt totaal niet boeien. Ook de mensen grepen mij niet, op Will na, een beetje. Die Sara Linton: ik heb het helemaal met haar gehad. Die Lena: vond ik vroeger geweldig, is voor mij totaal bloedeloos geworden. Een voordeel: Slaughter was deze keer wat minder bloederig. Elk nadeel....
0	De opzet van het verhaal is aardig, maar de uitwerking minder. Voor iemand die juridisch onderlegd is zal dit verhaal niet realistisch genoeg zijn. De schrijfstijl leest bovendien niet fijn. Het 13de jurylid is de zoveelste in de eindeloze reeks juridische thrillers. Nauwelijks origineel.
0	Schijndood van Thomas Enger vind ik erg tegen vallen, er zit niet heel veel spanning in en het is een beetje voorspelbaar geschreven. Ik persoonlijk had er veel meer van verwacht. Wel leuk is dat je het filmscript leest en daarna ook de berichtjes op de computer tussen "6tiermes7" en "Tinky Winky" kan lezen, dat vindt ik wel geining en apart. Henning Juul de hoofdpersoon vind ik heel oppervlakkig blijven, had veel meer spanning in gemoeten maar helaas ik geef dit boek een 7 en twee sterren, dus een matig verhaal.
0	Ik vond het een ongeloofelijk saai boek. Als ik het niet moest lezen voor een boekbespreking zou ik het nooit uit de kast hebben gehaald. Het is veel te langdraadig
0	Hoofdpersoon vaart met een zeilbootje op het Lago Maggiore en leert een man kennen die -ongelukkig- samenwoont met zijn vrouw en schoonzus. Samen varen ze wat heen en weer, drinken en eten wat, doen een paar vrouwen op en dat is het wel. Aan het eind komt de echtgenote om het leven. Was het zelfmoord of toch ...? Prettig voortkabbelend en verteld verhaal, maar waar gaat het eigenlijk over? Ik ben er nog niet achter.
0	Hoewel vlot geschreven en prettig leesbaar hangt het van cliches aan elkaar en is het ontzettend voorspelbaar. Prima boekje voor bij het zwembad, maar ook niets meer dan dat.
0	Ik had hoge verwachtingen van dit boek (vooral door de goede recensies) en het verhaal sprak me erg aan. Maar ik vind het geen leuk boek. Het is nooit echt spannend, ook al weet je pas aan het eind wie de moordenaar is. De schrijfstijl is ook niet pakkend, zelfs erg langdradig. Erg gebeurt ook niet echt veel in het boek, het hele verhaal speelt zich af op 1 dag. Omdat ik toch altijd wel wil weten hoe een boek afloopt heb ik het toch maar uitgelezen. Maar ik ben blij dat het boek uit is en ik met een nieuw boek kan beginnen.
0	Ik heb dit boek gelezen nadat ik er enkele goede recensies over had gelezen, maar het is me geweldig tegengevallen. Totaal geen spanning. Ik had het boek al voor ik het gelezen had cadeau gedaan aan een vriendin, en zit daar nu echt mee verveeld...
0	Echt lovend over dit boek kan ik niet zijn, aangezien ik het na driekwart terug heb gebracht naar de bibliotheek vanwege een groot gebrek aan spanning. Cook heeft een doorzichtige poging gedaan om het boek uitsluitend te gebruiken om bepaalde zaken in de gezondheidszorg aan de kaak te stellen. Het verhaal is een aanklacht tegen bepaalde facetten van de gezondheidszorg. Prima, maar als thrillerschrijver moet je er wel een thriller van maken. In het eerste hoofdstuk vertellen wie wat waarom doet en de rest van het boek gebruiken om je punt in een soort HAVO-taal te herkauwen is niet bepaald spannend. Ik vind het geen geslaagd boek.
0	Voor mij is het iets teveel sf, met teveel wetenschappelijke (science fiction)woorden, wat sommige delen van het boek lastiger leesbaar en volgbaar maakt voor mij. Maar goed, ik denk dat dit ook één van de eerste sf-boeken is die ik lees, dus misschien ligt het daaraan. Ik vind de 3 verschillende lettertypes die gebruikt worden erg origineel. De parallelle werelden/steden en het gedachten lezen vind ik weer eens wat anders. De fantomen had ik uiteindelijk niet in het boek verwacht, maar ik vond het leuk dat er een op een gegeven moment een stukje is waarbij een van de fantomen menselijk gedrag vertoont, dat verwacht je niet, vaak worden monsters ook als monsters omschreven. Ik heb me wel het hele boek afgevraagd waar ESP de afkorting van is (ik weet dat ESP de mensen zijn die gedachten kunnen lezen). Ik zou dit boek niet zo snel nog eens lezen, maar ben wel benieuwd wat het tweede deel brengt.
0	Een tirade waar ik weinig aan had: de minachting mag dan al terecht zijn, wie heeft nou wat aan 150 bladzijden wild om zich heen slaan in facebook-stijl?. Na een paar bladzijden is het niet eens meer geestig. Verhulst is werkelijk een auteur van grote hoogte en grote diepten. Hoe schitterend ook zijn Kaddisj voor een kut bijvoorbeeld, zo goor is dit.
0	Een boek met heel veel fouten, slechte zinsopbouw en niet zo'n geweldige plot. Ik had er stukken meer van verwacht als je de recensies zo mag lezen. Het lokt mij er in ieder geval niet toe om meer werk van deze schrijver te lezen.
0	Ik ben na 280 blz gestopt. Het boek heeft absoluut geen doorleesfactor. Jammer, want het verhaal heeft wel potentie. Het leek mij een fascinerend verhaald over Lee Miller, maar Het oog van de stilte weet mij gewoon niet genoeg te boeien. Het is een vrij monotoon verhaal. Wat zou Judith Koelemeijer van het dit verhaal hebben gemaakt? Haar boek over Anna Boom vond ik goed.
0	zowel bij het uitpakken van het mooie boek als bij het lezen van een fragment was ik meteen geinteresseerd om dit boek te lezen. Maar helaas werd dit boek niet wat ik er van had verwacht. Ik vond het een erg zweverig en sprookjesachtig boek. Dit is een genre waar ik echt niet van hou dus vond ik het boek niet lekker lezen en pas halverwege kwam ik er een beetje in. Een boek wat ik niet nog een keer zou pakken en ook niet meteen mijn lesende vrienden zou aanraden, helaas!
0	Ik heb alles van Murakami gelezen, vrijwel vanaf de eerste vertaling van een boek van hem in het Nederlands. Ik kocht Duitse en Engelse vertalingen toen ik in het Nederlands uitgelezen was. Mijn eindscriptie bij de bibliotheek-opleiding ging over hem. Je kunt zeggen dat ik een fan van hem ben. En dit is de eerste keer dat ik een boek van hem, waarschijnlijk, niet uitlees. Ik ben halverwege De moord gestopt. Of het slecht vertaald is, of dat Murakami niet in vorm was, ik weet het niet. Het verhaal wil maar niet op gang komen, er staan bladzijden vol overbodige zinnen in. Ik struikel over heel lelijke zinnen, lelijk taalgebruik, er had veel geschrapt kunnen/moeten worden. Ik denk de hele tijd: doe iets, maar nee hoor, hij leest wat, drinkt wat, gaat op tijd naar bed. Nou en? Ik ben helemaal niet benieuwd naar wat er gebeurt, want er gebeurt niets. Jammer. Misschien probeer ik het later nog eens.
0	Bloed op sneeuw is geen boek, op z'n hoogst een novelle, Bloed op sneeuw is ook geen thriller, maximaal zou je het een literaire thriller kunnen noemen, spanning is ver te zoeken, Bloed op sneeuw is niet uniek en origineel, de werken van bv Malcom Mackay hebben hetzelfde onderwerp, maar veel beter uitgewerkt.. Toch geeft het boek wel plezier aan de lezer, ook al is het dan maar zo' n 90 minuten. En dan voel je je toch wel bekocht, veel geld voor het geleverde, Een zeer dun verhaaltje, Nesbo onwaardig.
0	Verhalenbundel. Het eerste verhaal (Vakantiegeld) kende ik al, dat had ik eens als e-book gelezen. Het verhaal "Mist" begreep ik niet. Vond het verhaal over de bedrogen echtgenoot wel goed, doch een beetje voorspelbaar.
0	Teleurstellend boek van Hosseini. Op zich begeeft hij zich weer op vertrouwd terrein, namelijk tragische gebeurtenissen in de levens van enkele Afghanen, maar met name de structuur van het boek zorgde er voor dat ik de belangstelling voor de hoofdpersonen niet kon vasthouden. Die hoofdpersonen zijn een broer en zus die elkaar in hun jeugd uit het oog verliezen, maar Hosseini verdoet met name in het midden van het boek veel tijd met andere personage die er in feite totaal niet toe doen. Kennelijk slaagde hij er niet in een voldoende dik boek te maken met alleen die broer en zus, maar het onderbreken van de hoofdplot met oninteressante subplotten is een zwaktebod van jewelste.
0	Ik vond het helaas een grote teleurstelling. De achterflap is wel heel erg overdreven en misleidend in mijn ogen. Jammer jammer jammer. Ik heb het boek zelfs achtergelaten op mijn vakantieplek in de hotelbieb haha.
0	De schrijfstijl van dit boek vond ik zeer aangenaam. Het boek, of beter de personages in het boek zelf hebben mij nauwelijks geraakt. Het zal dan, helaas, ook niet lang blijven hangen.
0	Vlot geschreven stijl, maar door de ongeloofwaardigheid van de hoofdpersonage vond ik het niet meer de moeite waard om het uit te lezen. Ik begrijp dat het boek onder de noemer chiklit valt en dus makkelijk leesbaar is maar ik zag geen verhaallijn, springt van de hak op de tak, en niet genoeg diepgang in stukken waardoor ik de essentie mis van het verhaal. Maar het meeste heb ik me aan Anne geërgerd, en aan haar vriendinnen waardoor ik het niet meer voor elkaar kreeg om het helemaal uit te lezen.
0	ik heb het boek in het Engels gelezen voor een boekverslag en vond er niet veel aan. Het rijke jongetje lijkt echt niks te snappen en is zo verschrikkelijk verwaand dat ik gewoon geïrriteerd raakte. Het jongetje aan de andere kant van het hek snapt wel dat hij zich in een hele gevaarlijke situatie bevindt.
0	Ingewikkeld doch spannend. Ik raakte de draad vaak kwijt. Beklijft niet. Personages zijn niet te snappen omdat het best veel zijn. Mij ontbrak een echte hoofdpersoon. Next
0	Paranoia is een page-turner, accoord. Het boek leest als een trein. En toch... Als je al wat thrillers achter de kiezen hebt, is de kans groot dat je halverwege het verhaal gaat vermoeden hoe de plot in elkaar steekt. En dan kan het einde wel eens een anti-climax zijn. Vervolgens zet je het boek terug in de boekenkast, je denkt "mwah" en roept "next"!
0	Het eerste boek van Bjork had ik in één adem uit, het tweede deel ging echter met hangen en wurgen. Het verhaal pakt niet, de karakters hebben zich t.o.v. het vorige boek NUL ontwikkeld. Hetzelfde liedje blijft zich een beetje herhalen. Ook de verhaallijn over de moord kon mij niet bekoren. Dat ook weer een familielid van de rechercheur betrokken raakte was in mijn ogen een grote misser, te toevallig.
0	Na eerdere pogingen ergens op blz. 151 gestopt met lezen.. kwam er op de een of andere manier niet door en het verhaal was erg langdradig, waardoor ik niet langer geboeid bleef. Wellicht dat het later nog spannend wordt, maar duurde mij te lang.
0	'De John Grisham van de financiële thriller' staat prominent op de voorkant van Voltreffer, het debuut van Tom Kristensen. De gelijkenis met Advocaat van de duivel van Grisham dringt zich dan ook al snel aan de lezer op. Mads Hammer wil zich bewijzen in zijn nieuwe baan bij Finans-partner, hetgeen de relatie met zijn zwangere vrouw Line niet ten goede komt. Langzaam krijgt Mads inzicht dat Finans partner betrokken is bij dubieuze praktijken. De rol die Mads krijgt toebedacht in dit gevaarlijke spel is behoorlijk voorspelbaar evenals de uitkomst, in ieder geval voor de lezers die bekend zijn met de verhaallijn van Advocaat van de duivel. De vermelding 'IJzingwekkend debuut' is dan ook enigszins overtrokken voor dit overigens niet onaardige boek.
0	Omdat iedereen hierover roept, ook begonnen aan dit boek. Na 50 bladzijden worstelen heb ik het dichtgeslagen en weggelegd. Voor mij is er geen doorkomen aan, traag, saai, langdradig.
0	Het boek is verdeeld in 3 delen. Het eerste deel vraagt veel geduld van de lezer, het verhaal komt traag op gang. In het tweede en derde deel zit hier en daar wel spanning. De algemene indruk is een boek dat niet erg boeiend is, trage verhaallijn.
0	Wat een ontzettend langdradig verhaal. Vreselijk. Het verhaal pakte me totaal niet. Je zou toch zeggen als je zelf 2 dochters hebt dat dit aan moet spreken maar het raakte me helemaal niet. Ik vind het allemaal veel te afstandelijk geschreven. Ik heb 120 blz. gelezen en toen de laatste 20 zodat ik in ieder geval weet hoe het zit.
0	Ik wilde niet al te hard zijn ik de titel, maar ik vond het boek echt vreselijk. Je zag alles van mijlenver aankomen dus echt speciaal was het niet. De personages handelde ook totaal niet naar hun leeftijd en deden rare dingen. Ook de ouders in het verhaal waren ja, een verhaal apart. Ik heb weinig goeds over dit boek te zeggen. De kaft is wel heel leuk, maar nee hi blijft niet in mijn kast staan.
0	Wat mij verbaast is dat er, op een enkele recensie na, geen woord wordt gerept over de gelijkenis van dit boek met dat van Katherine Neville, De Acht. Het verhaal heeft mevrouw Mosse keihard gejat en in een andere tijd geplaatst. Daar waar De Acht wordt geplaatst in de tijd van de Franse revolutie en een schaakspel compleet moet worden gemaakt, gaat het in Het verloren labyrint over de tijd van de kruistochten en moeten drie boekdelen bij elkaar worden gezocht. Voor de rest is het verhaal identitiek en op het moment dat je dat tijdens het lezen gaat beseffen, is het wat mij betreft over. Daarbij komt dat ik mij bij de gedetailleerde beschrijvingen van de gruwelijkheden die tijdens beide historische gebeurtenissen plaatsvonden wat onprettig ga voelen. Tenslotte kan ik mij niet vinden in de recensies waarin de schrijfvaardigheid van Kate Mosse geprezen wordt. Ik lees graag thrillers, maar dit hoeft voor mij echt niet.
0	Ach, ja de zoveelste Alex Cross, Een boek over Alex Cross leest als al zijn voorgaande , waar hij 20 jaar geleden mee scoorde, scoort hij nu ook nog steeds bij de massa. In mijn optiek onterecht. Patterson meet zich de arrogantie aan dat het niet meer uit maakt wat hij op papier zet, de grote massa trouwe fans koopt z'n boeken toch wel. MAAR STILSTAND IS ACHTERUITGANG. totaal uitgekauwd, allang over hoogtepunt heen, niet beter dan een matige soap en net te pruimen als strandlectuur, dan wel hopen dat het water niet te koud is zodat je er af en toe even in kan duiken.
0	Kepler verstaat de kunst van het overdrijven. In Lazarus componeert hij een volstrekt ongeloofwaardig verhaal, dat in de gekozen wendingen dikwijls ‘over the top’ is. Waar de ene lezer dit waarschijnlijk zal bestempelen als een vlot en spannend verhaal werd hij voor mij al snel saai en voorspelbaar. Smaken verschillen. Wat mij betreft de laatste keer dat ik een boek van Lars Kepler opensla.
0	In tegenstelling tot velen hier vond ik het boek niet om door te komen, het verhaal pakt niet, de zinsopbouw is wollig en langdradig, kortom, ik heb het niet uitgelezen. Jammer, want het leek me juist heel interessant, omdat ik in Frankrijk woon. Ik had gehoopt herkenning en/of bekendheid te vinden, maar helaas... Misschien ga ik het ooit nog eens opnieuw proberen.
0	Surrealistisch verhaal over een Parijse docent die aan het einde van de zomervakantie achterblijft op zijn vakantieplek op het platteland nadat zijn vrouw en zoontje spoorloos zijn verdwenen. In plaats van alarm te slaan weten zijn dorpsgenoten hem ervan te overtuigen dat beiden vanzelf weer terecht komen als hij vergeet dat hij Parijzenaar is en volledig integreert in het dorpsleven. De schrijfster slaagt er helaas niet in om mij over de streep van 'suspension of disbelief' te trekken, waardoor het onwaarschijnlijke plot teveel blijft zeuren om er echt van te genieten. Helaas.
0	De boeken van Vermeer zijn altijd van die makkelijke en snel te lezen boeken, maar dit boek was eerder geschreven voor tieners. Literaire triller zeker niet.
0	Het boek leest makkelijk weg en heeft op zich een goede basis voor een mooi en spannend boek: een kind dat geboren wordt in het moeras en geen andere wereld kent dan die waarin ze opgroeit, niet beter weet dan dat dit normaal is, totdat... Er zitten alleen te veel hiaten en ongeloofwaardigheden in het verhaal om er in mee te kunnen gaan. Los daarvan zijn de personages onvoldoende uitgewerkt. Met name de drijfveer van de vader blijft onduidelijk. Maar ook de moeder krijgt geen duidelijk gezicht. Al met al kom ik niet verder dan een matige twee sterren.
0	Als echte Koontz-fan heb ik echt alles gelezen en ik geef toe, hij is een schrijver van wie je van moet houden. de soms platte personages en vlugge, soms ongeloofwaardige verhalen neem je op de koop toe als je, zoals ik, weg bent van zijn schrijfstijl. Ik vind het heerlijk leesvoer en heb echt genoten van Geheugenfout, De Sadist, Dienaren van de Schemering, etc., en toen kwam De Gave.... ik kwam er niet doorheen. Het verhaal pakte me niet, met name door de hoofdpersoon Odd Thomas. Die sprak me totaal niet aan. Ik ben zo'n lezer die boeken uitleest zonder een detail over te slaan. Ik heb het boek uitgelezen en me echt geërgerd aan het verhaal (de soms zeer slechte vertaalwijze moet beter kunnen). Het werd nergens echt spannend (misschien omdat het me niet interesseerde wat er met die Odd Thomas zou gebeuren). Ik zit al jaren te wachten op het derde deel van de Christopher Snow trilogie (Vrees Niets & Grijp de Nacht) die ik helemaal geweldig vond, maar Odd Thomas, hoe populair ook bij veel fans, mag voor mij na 3 boeken wel rustig ophouden met bestaan. 1 ster, met pijn in het hart, want Koontz is en blijft mijn favoriet.
0	Dit boek was een eerste kennismaking met de schrijfster Melanie Raabe. Hoewel de titel veelbelovend klonk, werd mijn verwachting niet helemaal ingelost. Het boek begint heel spannend: hoe zou jij je voelen als je man die 7 jaar geleden verdween tijdens een zakenreis, plots weer voor je staat en het een vreemde blijkt te zijn, zowel voor jou als voor jullie kind. De zoektocht naar wie de vreemde is wordt heel crescendo opgebouwd, maar zakt een beetje in elkaar op het einde. De plot wordt niet voldoende uitgewerkt en naar mijn bescheiden mening liet de schrijfster hier een aantal kansen liggen om de plot geloofwaardiger uit te werken. De zin die mij het meest bijblijft 'Het gruwelijk uit mijn nachtmerries, dat ben ikzelf'. Deze waarheid blijkt vrij toepasselijk te zijn op alle personages in dit boek en eigenlijk ook wel voor elk van ons: welke kronkels doet ons onderbewuste ons aan in onze nachtmerries?
0	Jesus wat een saai boek is dit woorden kloppen niet ze moet echt nederlands gaan leren van spannendheid is ook niks te merken en k raak er verveeld van ik kijk nog liever naar een buizerd heel de dag dan dat ik dit boek nog een keer in mn hele facking leven lees
0	volgens mij ben ik nu al zeker een maand in dit boek aan het lezen en ik kom er maar niet doorheen. ik pak het steeds met tegenzin om het toch maar uit te lezen want de film ligt nog op me te wachten dus ik ga er wel in verder. ik vind het gewoon een draak van een boek. nou lees ik dit genre niet vaak omdat het niet zo mijn ding is maar ik mis o.a. de humor; het is allemaal zo gezapig. en helaas ontroeren doet het me ook zeker niet.
0	Wat een tegenvaller dit boek. Ik kon er totaal niet inkomen en vond er helemaal geen spanning inzitten. Ik heb het boek niet uitgelezen, was geen doorkomen aan. Het verhaal deed me denken aan het boek, Ik blijf toch jullie moeder van Angela Cannings.
0	Een aantal boeken van James Patterson gelezen die goed bevielen en waardoor ik uitkeek om aan dit verhaal te beginnen. Misschien waren de verwachtingen te hoog? Want dit boek viel tegen. Het geheel is oppervlakkig, vrij voorspelbaar en simpel geschreven. Soms met onnodige uitstapjes die het verhaal geen extra dimensie gaven. Het boek wel uitgelezen, maar het miste de echte spanning die wel in zijn andere boeken goed aanwezig is.
0	Ik had meer willen weten hoe het experiment ontstaan is. Het is niet zo spannend, meer een slappe thriller. Af en toe kwam er wel een spannende scène in voor maar dat zakte snel weer in. De personages werden wel heel goed uitgediept. Ik had meer van die momenten dat ik bijna het boek weglegde. Het is meer een liefdesrelatie dan een echte pageturner. Ik vond de schrijfstijl heel aangenaam.
0	Waar dit boek precies spannend is, is mij een raadsel. Dit is echt geen thriller. Tuurlijk is het een drama als je je kinderen op deze wijze verliest maar om nou hun dood af te schuiven op het All-Inclusive systeem gaat wel echt veel en veel te ver. Er bestaat toch nog altijd zoiets als gezond verstand waar ieder mens over beschikt? Het All-inclusive systeem verplicht je niet je te barsten te eten en drinken, je bent er echt zelf bij. Gaan we alle fabrikanten van snelle auto's dan ook aanklagen in een boek omdat ze auto's maken die te hard kunnen rijden, hetgeen jou dan dus een vrijbrief geeft om je voet maar op het gaspedaal te houden? Nee toch?! Eigenlijk ontbreekt in dit boek alles; een goed verhaal, spanning, een plot, logica, goede karakters etc. Het is dat je niet minder kunt geven dan 1 ster..
0	Wat een droevig, saai verhaaltje is dit. Als het de bedoeling was om een droevig, saai verhaaltje te schrijven over een miezerig kereltje dan is Koch daar prima in geslaagd.
0	Quentin Bates noteerde ik in mijn lijstje van te ontdekken boeken over Ijsland. En ik wil iedereen een kans geven, ook een Britse journalist die er toch al heel wat jaren woont. Het verhaal begint wat aarzelend, en ook de Nederlandse vertaling overtuigt niet onmiddellijk. Maar bij het vorderen van het boek, begin ik wel sympathie te voelen voor de vrouwelijke rechercheur in kwestie, een zekere Gunnhildur Gisladóttir, met de roepnaam Gunna. Dit eerste boek is geschreven met als thema de aanvang van de financiële en economische crisis op Ijsland, en de vele informatie en kennis die de schrijver tentoon spreidt over het thema en meerdere typische Ijslandse karakteristieken, zoals heet water met de geur van zwavel, wijzen duidelijk naar zijn journalistieke achtergrond. Twee sterren omdat er toch nog wat werk aan is maar wel met doorgroeimogelijkheden.
0	Moeilijk voor te stellen dat dit boek door Deaver geschreven is. Heel het boek door vroeg ik me af 'waar blijven de duizelingwekkende plotwendingen', die zo kenmerkend zijn voor Deaver. Helaas, de clou van dit trage verhaal komt helemaal het eind, terwijl je hem al halverwege het boek voelt aankomen. Een teleurstellend en Jeffery Deaver onwaardig boek met een redelijk dertien in een dozijn verhaaltje
0	Na het lezen van de recensies op de achterflap beloofde dit boek veel aan humor. Zelf niet goed gelezen maar ook beetje misleidend bleken de recensies over een eerder verschenen boek te zijn..De 19 jarige Izzy raakt zwanger .Door een trieste gebeurtenis,komt ze alleen voor de opvoeding te staan. Ze krijgt het voorstel om deel te nemen aan het oneindige familie project.Nog 9 andere gezinnen gaan deelnemen aan dit project.Hierbij zorgt iedereeen voor elkaars kinderen krijgen de ouders een opleiding en financiële ondersteuning.Dit is een project bedoeld voor 10 jaar met de bedoeling gelukkigere kinderen te krijgen door de altijd aanwezige aandacht van ouders.Het boek is prettig te lezen door de indeling voor het experiment en de indeling per jaar tijdens het experiment.In het begin was ik erg benieuwd naar de verloop van het verhaal,maar halverwege vond ik dar er niet zoveel gebeurde,waardoor het enige moeite kostte om door te lezen.Waarschijnlijk ook omdat ik in eerste instantie dus een erg humoristisch boek verwachtte.Maar nergens wordt het verhaal humoristisch.
0	Het is Jan Wolkers dus goed geschreven maar met veel gefrustreerde seks en dood. Ik begreep niet wat de hoofdpersoon dreef. Ik had het gevoel dat de gebeurtenissen nogal geforceerd werden om naar een bepaalde eindresultaat (= seks en/of dood) te komen. Hoofdpersoon Eric heeft moeite met vrouwen, voelt zich (onterecht) afgewezen maar behandelt vrouwen zelf ook respectloos. Speelt zich af in de Tweede Wereldoorlog met thema's als angst, eenzaamheid, lust en wanhoop. Boek met een erg beklemmende sfeer.
0	Zelden zo een nietszeggend, voortkabbelend boek gelezen. Het is een lange opsomming van vliegreizen, hotelovernachtingen en winkelsessies! Absoluut geen aanrader zelfs niet als tussendoortje, daarom: 1 duimpje.
0	Ik vind Eco een geboren en begenadigd verteller, maar ik begrijp niet wat hij met dit boek wil. Er is een vergezocht plot met een nieuwe krant waarbij de lezer zogenaamd wordt ingewijd in het vileine journalistenwereldje, maar die 'onthullingen' kent een beetje volger van de media al lang. Ook het 'vreselijk geheime' complot van de Gladio-organisatie is toch al dertig jaar bekend, evenals de machinaties van de Italiaanse politiek, de maffia, het Vaticaan, de banken en het grootkapitaal, de CIA (hè, geen Mossad?) en oude fascisten. Niets nieuws onder de zon, dus waarom dit boek? Ik weet het niet, maar het is wel weer heel onderhoudend en goed geschreven. Dat dan wel weer.
0	Leon de Winter is me als columnist een beetje de keel begint uit te hangen, bijvoorbeeld om zijn altijd pro-Israelische standpunten, maar als schrijver van bijvoorbeeld “De Ruimte van Sokolov” had ik hem nog hoog zitten. Het is om deze reden toch wel jammer dat “God’s Gym” uiteindelijk niet bekoort. Toegegeven: het verhaal wordt door Leon de Winter kundig neergezet en is qua thematiek ook interessant te noemen: hele uiteenlopende thema’s als moslim-terrorisme, het verlies van een kind en reïncarnatie krijgen in het boek een rol. Met de hele internationale air die het boek uitstraalt (het speelt ook nog eens in Los Angeles) had het makkelijk de beperkte Nederlandse lezersmarkt kunnen overstijgen. Maar helaas lukt het De Winter niet het boek echt goed rond te krijgen. Waar het verhaal sterk begint (een beschrijving van een aantal “omstandigheden” als de plaattektoniek van de aarde om de verkeersdood van de dochter van de hoofdpersoon Joop Koopman te verklaren), zakt het boek al snel een beetje in. Wat volgt is wat lijkt op een hele lange aanloop, tot ongeveer de laatste 10 pagina’s als het verhaal opeens wordt afgeraffeld -en ook nog niet eens geloofwaardig ook. Jammer, er had echt meer in gezeten in dit boek. Misschien moet De Winter eens weer wat meer tijd in zijn schrijverschap gaan steken, en minder in bijzaken.
0	Was het niet Jezus Christus zelf die ons in de bijbel de goede raad gaf wat betreft het schrijven van dit soort boeken, toen hij riep tot zijn discipelen: NIET DOEN!!
0	Ik persoonlijk heb al veel betere boeken gelezen van Pieter Aspe, alles werd niet zo goed duidelijk, ik moest sommige stukken twee maal lezen om te begrijpen wat er precies stond. Er waren teveel details waardoor het allemaal nog ingewikkelder werd. Ik ben iets of wat teleurgesteld over dit boek. Geen aanrader dus
0	De tekst op de achterzijde sprak mij aan, maar de inhoud was tegenvallend. Het boek met moeite uitgelezen. De hoofdpersoon zelf geeft in het verhaal aan hoofd- en bijzaken met elkaar te verwisselen. Omdat naam hoofdpersonage en auteur dezelfde is, geeft de auteur hier al blijk van zelfinzicht. Ook hij heeft naar mijn idee te veel stilgestaan bij niet relevante zaken. Hierdoor was het boek traag en saai. Pas halverwege en aan het einde werd het verhaal voor wat korte momenten iets boeiender.
0	Bijna alle boeken gelezen van deze schrijver. Dit boek is een van de minder goede verhalen.
0	Je leest over het leven van een aantal meiden in New York. Over thema's zoals vriendjes krijgen, samenwonen en trouwen. Het boek heeft niet een duidelijk begin en eind. Er wordt gewoon geschreven over de verschillende levens en dat houdt weer op. Het boek had geen doel. Niet iets wat opgelost moest worden of een zoektocht. En dat miste ik.
0	Na het lezen van de 50/50 moorden was ik heel eeg enthousiast over Steve Mosby maar dit boek vond ik niet zo spannend terwijl het concept van het verhaal wel weer goed verzonnen is. waar ik me erg aan stoorde is het einde zo raar en rommelig ik heb geen tevreden gevoel toen ik klaar was met lezen jammer!
0	Hoewel Cormoran en Robin fijne personages zijn, is het moordmysterie niet even fijn. Ik ben toch echt verbaasd dat de auteur van de doordachte en mooi geschreven Harry Potter-boeken deze detective schrijft. Er is niets fijnzinnigs aan deze moord en hoe het verhaal zich ontspint. Oke, dat is meestal niet zo met dit soort boeken. Maar het verhaal is zo bizar, dat ik het niet meer met plezier las. Robin en Cormoran ten spijt.
0	Ik denk dat het Vlaamse platteland mij onvoldoende aan trekt. Zo lang gewacht, zo lang verheugd en dan dit, wat een deceptie.... Bijna iedereen is enthousiast over dit boek maar ik niet. Ik heb het boek niet uitgelezen. Ruim over de helft gestopt, Het Smelt boeit mij echter geen moment. De grote vraag is niet hoe het verder gast want dat interesseert mij niets maarcwelbwaarombik niet enthousiast ben en anderen wel, wat zie ik niet? Of is het boek teveel gehypt?? Wie het weet mag het zegge . Gedesillusioneerd naar het volgende boek.
0	Mijn leesclubmaatje koos voor het boek van Michelle. Dat vond ik een leuke keus want het boek stond op mijn wil ik lezen-lijst. Al snel was ik teleurgesteld in dit boek. Het is slecht geschreven. Geen verhaal maar opsommingen. Naar mijn idee bewijst de schrijver Michelle Obama met deze biografie geen dienst. Uiteindelijk heb ik het boek wel uitgelezen, maar toch vaak een bladzijde schuin gelezen. Het was worstelen om door de tekst heen te komen. Jammer.
0	Na tien jaar eindelijk weer eens een Baantjer gelezen. Ik ben van mening dat Baantjer zijn beste tijd wel heeft gehad. Ongelofelijk dat hij hiermee wegkomt. De schrijfstijl is beneden peil en de manier waarop hij de moordenaar tevoorschijn tovert verdient geen schoonheidsprijs. Het is beter dat Baantjer zijn speurder met pensioen stuurt en zijn voorbeeld volgt.
0	De recensies op de ommekant van de flap zijn - hoe kan het ook anders - erg chauvinistisch getint : alle komen ze uit de Spaanse literaire wereld. Het moet wel een barslecht vertaling in het Spaans zijn geweest om De Da Vinci code van de eerste plaats te kunnen verdringen. Het boek heeft mij niet bekoord ; ik las het in stukken en niets zette mij ertoe aan verder te lezen : dialogen zijn te braaf, te gekunsteld en vooral voorspelbaar. Nee , echt niet om in je bezit te hebben.
0	Tot het einde was mijn mening dat de schrijfstijl me minder aansprak, maar het verhaal wel pakte. Helaas werd het verhaal naar het einde voor mij te ongeloofwaardig, waardoor mijn aanvankelijke 3 sterren er 2 werden.
0	Ik vond het maar matig. Het verhaal en de plots waren te zwak om het een goede thriller te maken. Ik heb in heel het boek geen enkel moment gehad dat ik echt in spanning zat te lezen. Af en toe waren er wel eens grappige dialogen en het boek leest wel vlot, maar dat is voor mij niet genoeg om van een geslaagd boek te spreken.
0	Begin er niet aan. Zonde van je tijd. Kennelijk moest Rankin een dun boekje schrijven voor De week van het Spannende Boek? Erg teleurstellend.
0	Ik ben niet erg enthousiast over dit boek. Te langdradig, veel te veel herhalingen. Ook het einde is erg onwerkelijk. Vandaar maar 2 duimpjes.
0	Manipulatie was voor mij niet te lezen. Te expliciet beschreven martelingen maakte het voor mij onmogelijk het boek door te komen. Jammer want het verhaal op zich trok mij wel aan.
0	Teleurstellend. Het verhaal is volkomen ongeloofwaardig. De hoofdpersonages zijn allen wel aanwezig, maar dat is het dan ook. Ze zijn aanwezig. Hoe ze met zijn allen elk hun eigen misdaad proberen op te lossen en dan op het eind op de zelfde dader stoten is ronduit belachelijk. Hopelijk stopt Cornwell hier met haar Scarpetta afleveringen en begint ze aan iets volledig nieuw.
0	Nadat ik de achterkant van het boek gelezen had, sprak het me aan. Ik wist van te voren dat het een psychologie boek was, maar dat maakte niet veel uit. Eenmaal in het boek begonnen kwam ik er heel slecht doorheen, kwam er moeilijk in en vroeg mezelf af of dit wel gebaseerd is op de achterkant. Je kind alleen achter laten terwijl jullie gaan verhuizen vond ik al raar, maar goed je moet ergens beginnen om een verhaal te maken. Nadat ik verder ben gaan doorbladeren in het boek en vele pagina's heb overgeslagen, hoopte ik er weer in te komen. Ook dit was niet zo, met moeite heb ik het boek uitgelezen. Ik had teveel verwachtingen van dit boek, en nadat ik het binnen had en 600 pagina's zag plus de eerste bladzijde gelezen te hebben, wist ik al zeker dit word het niet. Ik vind dit heel erg jammer, want het had zo'n goed boek kunnen worden. Helaas was dit het tegenovergestelde. Had wat meer actie en dreiging willen lezen, wat meer spanning en niet alleen op één soort stuk.
0	Verwachtingen waren hoog, maar werkelijkheid viel erg tegen. Rommelig geschreven, of een beroerde vertaling. Regelmatig perspectieffouten die je uit het verhaal halen. Onduidelijk welk personage aan het woord is.
0	Een vlakke schets van een hoofdpersoon met Autisme/Asperger. Lijkt in het niets op hoe het ook kan: "a curious incident with the dog in the nighttime". Slap verhaal met een voorspelbaar einde; boy meets girl etc. etc.
0	Ondanks, of misschien dankzij de -naar mijn mening- enigszins saaie schrijfstijl en de soms kortzichtige en/of weinig sympathieke toon, (je zou het ook authentiek en zonder poespas kunnen noemen) wilde ik het behoorlijk dikke boek uitlezen. Mede omdat ik me bleef verwonderen over het lef (dat soms ook tot onverantwoorde situaties leidt, wat mij betreft) van de reizigster/schrijfster. Maar bovenal vind ik het fantastisch wat ze doet, ze levert een buitengewone prestatie en daarnaast geeft het reisverslag een goed inzicht in de cultuur van de landen die ze doorkruist. Het is mooi om te lezen hoe dat per land zoveel verschilt.
0	Na alle jubelkritieken wilde ik dit boek erg graag lezen. Maar ik ben het volledig met Gerard eens: zonde van mijn tijd. Ik begrijp bovenstaande lofzang dan ook totaal niet! De karakters spreken me niet aan, het verhaal is niet beeldend geschreven en ik word geen moment meegezogen in de spanning. Ik heb het in eerste instantie ook niet uitgelezen. Eigenlijk zou je een boek terug moeten mogen brengen naar de winkel als je zo teleurgesteld bent...
0	Ik heb lang uitgekeken naar de nieuwe Mills, maar vind uiteindelijk het resultaat te mager. Het gegeven is in principe wel aardig, maar er zat naar mijn zin te weinig vaart in het verhaal, wat in eerdere boeken van Mills absoluut wél het geval was. Hopen dat in volgende boeken Mark Beamon weer tevoorschijn komt.
0	Tot mijn grote teleurstelling ben ik het eens met de recensies die eerder zijn geplaatst over dit boek. Ik heb alle boeken over Kay Scarpetta gelezen en voor mij waren de personages dus 'oude bekenden', daar geen probleem. Wat mij in dit boek irriteert is dat twee verschillende zaken op zo'n grote afstand TOCH met elkaar te maken hebben. In de boeken met Inspector Frost is dat ook zo, maar die spelen zich af in een redelijk klein gebied en worden, naar mijn mening, beter aan elkaar geweven dan dit verhaal. De lijn in het verhaal is constant zonder een spannende uitschieter. Lucy praat met Harry en dat was het. Kay gaat naar het oude gebouw en dat was het. De verdachte wordt zonder al te veel moeilijkheden door Marino gearresteerd en dat was het. Met een klap ben je weer terug op aarde. Het is dat ik de tik heb om altijd een reeks over een personage van een schrijver compleet te hebben, daarom de 2 sterren, maar anders gewoon een vette: 'laat maar zitten....'
0	Ik had nog nooit iets van deze schrijfster gelezen. Dit boek nodigt niet uit tot het lezen van een ander boek van Linda van Rijn. De eerste 170 pagina's zijn erg saai als je eenmaal weet dat er blijkbaar iets speelt in het leven van Rob dat zijn vrouw niet mag weten. Daarna gebeurt er iets in het verhaal: Rob is vermoord, maar door wie en waarom. Het kabbelt maar door. Het wordt nog redelijk ongeloofwaardig bij een confrontatie met de moordenaar. Na 239 pagina’s is het boek uit. Wat mij betreft geen aanrader.
0	Allereerst mag er op dit boek wel een waarschuwing komen te staan, niet iedereen heeft er de behoefte aan om zulke gedetailleerde sex scenes te lezen. Bevat pornografie moet er als waarschuwing op vermeld worden. Zowel de studente als de dokter vind ik onaangename personages. Vol van zichzelf, arrogant. De schrijfstijl is sloom en traag en saai. En na het lezen kijk ik toch behoorlijk anders tegen de schrijfster aan...
0	Niet uitgelezen na 200 bladzijdes. Het is niet de eerste keer dat ergens op de achterflap 'Murakami' wordt genoemd om de potentiële lezer een bepaald idee te geven, terwijl deze misdaadthriller in de verste verten niets wegheeft van de absurdistische droomliteratuur van deze auteur. Ik zou dan eerder die andere grote Japanner noemen (Akira Kurosawa) omdat het boek lijkt op de filmklassieker 'Tengoku to Jigoku'/'High and Low' (1963). Dit boek gaat ook over kinderontvoeringen en hoe het politieapparaat hierop reageert, maar de focus ligt hier meestentijd op de wankele relatie tussen persvoorlichting en de misdaadjournalistiek. En dat is toch niet helemaal waarom ik een boek in dit genre lees, zeker niet als het hoofdpersonage zijn kind heeft verloren en niet weet welk lot zijn gezin boven het hoofd hangt als ze wordt teruggevonden, maar zelfs deze mysterie-insteek spanningsloos blijft voortkabbelen.
0	Misschien leuk voor jonge tienermeiden, maar ik vond het een saai verhaal. Ik laat het mijn dochter wel lezen, ben benieuwd wat zij ervan vindt.
0	Carmen is getrouwd met 1 van de 52 Bin Ladin kinderen, een broer van Osama. Een bijzonder boek over het leven van een vrouw in een wereld die voor ons Westerlingen soms moeilijk te bevatten is. Tevens een kijkje in een bijzondere familie. Heel even wordt er over Osama gesproken, en af en toe duikt hij op in het verhaal maar verder draait het vooral om het verhaal van Carmen. Makkelijk leesbaar maar soms wat langdradig.
0	Het boek illustreert heel goed hoe een jongen kan worden beïnvloed door een sterke, manipulatieve man. Dat is een heel goed pluspunt. Wel zijn veel stukken langdradig naar mijn mening en ik stoorde me aan de enorme naïviteit van het hoofdpersonage. Ik kon me niet identificeren met hem.
0	Niet echt een boeiend verhaal en al helemaal geen thriller. Spannend is het eigenlijk nergens, het kabbelt maar zo een beetje voort. Vlotte schrijfstijl waardoor het makkelijk wegleest. Jammer, er had meer ingezeten.
0	Ben eerlijk gezegd teleurgesteld.
0	Nog nooit een boek gelezen waarbij ik zoveel weerstand heb gevoeld. Wie komt er in vredesnaam op een plot van een stiefvader, zeer gewaardeerd rector magnificus en aankomend minister, die de pornosite bezoekt van wat blijkt zijn eigen geliefde stiefdochter?? Bij mij dringt een perverse fantasie van Buwalda zelf op, dat hij uitgewerkt heeft in een boek.
0	Ik heb het boek met vallen en opstaan uitgelezen. Op zich is het een intriest boek, nergens is er een lichtpunt te zien in het gebeuren. In een gereformeerd boerengezin in Nederland verdrinkt, na een schaatstochtje, de oudste zoon van het gezin. Beide ouders kunnen het leed niet verwerken en belasten het ganse gezin ermee. Door de ogen van Jas en haar zusje en labiel broertje zien we hoe deze familie verder door het leven trekt. Wanneer de ganse veestapel ontruimt moet worden door een ziekte is het helemaal op. Het is een zwarte roman met eigenaardige sex spelletjes tussen de kinderen. Ik heb me naar het eind toe moeten slepen om het uit te krijgen. Een verwijzing naar de roman van Lize Spit -Het smelt- is hier volgens mijn niet op zijn plaats.
0	Ik vrees wederom dat ik de clou niet begrepen heb. Op één of andere manier zijn de topboeken van Dizzie minder top voor mij. Ik worstelde door het verhaal tot zeker ruim over de helft. Daarna werd het wat beter, maar nog steeds niet zo prachtig als ik iedereen hieronder zie beschrijven. Ik begrijp dat er mooie taal is gebruikt en het is zeker een treurige geschiedenis, maar om nou te stellen dat dit een fantastisch verhaal is? Een top 10 boek? Nee, voor mij helaas niet.
0	Helaas viel dit boek mij erg tegen, heb me met moeite naar het einde geworsteld. Wat een gekunsteld verhaal, absoluut niet overtuigend. Er zijn zoveel betere schrijvers in dit genre, b.v. Julie Parsons en Nicci French in hun betere dagen!
0	Het is niet gemakkelijk om een persoonlijk drama op papier te zetten. Zeker tweederde van het boek gaat echter niet over het drama, maar blijkt grotendeels een opsomming van alle rollen die Isa Hoes en Antonie Kamerling hebben gespeeld op toneel en in TV-series en films. Misschien leuk om te weten, maar niet-fans van beide acteurs zal deze feiten minder aanspreken. In de laatste 80 pagina’s wordt de inhoud boeiend, waarbij deze op een niet-sentimentele manier verwoord wordt. In cursief wordt het persoonlijke commentaar van de auteur op de situaties weergegeven. Echt gegrepen heeft het boek mij niet.
0	Tegen mijn verwachting toch een goed boek. Het geeft mooi de discriminatie weer in Nederland. Niet alleen hoe Nederlanders tegen allochtonen aankijken. Maar ook de culturen onderling met elkaar omgaan en over elkaar praten.
0	Zeer langdradig, leest niet vlot
0	Van deze schrijver vond ik de boeken 'Dit zijn de namen' en 'Joe Speedboat' heel goed. Vol verwachting begon ik daarom aan dit boek van hem. Ik werd echter enigszins teleurgesteld, want dit boek, dat draait om Ludwig ‘Caesarion’ Unger vond ik een stuk minder boeiend. Goed geschreven hoor, daar niet van, maar het verhaal vond ik gewoon niet interessant genoeg.
0	Niet meer dan een leuk tussendoortje met naar mijn mening een matig verhaal en een onbevredigend einde. Ik snap daarom ook de nomitaie voor de 'Gouden Strop' totaal niet...
0	Ik ben tot bladzijde 77 gekomen. Loesje vindt het toch leuker bij Shaffy Chantant. En verlaat Jan. H zorgt wel/niet voor zijn naamloze kinderen. Ik vermoed dat het zo doorgaat. Oh oh wat erg. Oh oh wat leuk enz. enz. Ik vind het niet meer boeiend. Te veel dynamiek en te weinig diepgang. Voor mij.
0	Ik kan er niets anders van maken. Het verhaal is niet echt geloofwaardige fantasy, de script vorm is lastig. En voor een audio boek luisteraar bijna niet te volgen. Jammer, ik had me er meer van voorgesteld.
0	Een ding is zeker. Schrijven kan de schrijfster. Voor mij is het boek te fantasierijk. Je belandt van de ene in de andere onwaarschijnlijke gebeurtenis. De hoofdpersonen blijven op afstand. Meeleven met hen lukt me niet door de afstandelijke beschrijving. Als je van boeken houdt als Honderd jaar eenzaamheid, zul je dit boek zeker waarderen.
0	Ik vind het thema van het boek wel boeiend. Namelijk het conflict van vader en dochter. Heel jammer vond ik de uitwerking daarvan. Ik vond het een saai boek, ondanks dat het wel gemakkelijk weg las. Ik heb dan ook zeer veel moeite gehad het verhaal te lezen tot het einde.
0	De cover van deze IJslandse thriller belooft ijzingwekkende crime, indringend en claustrofobisch. Ik vond het voornamelijk saai en niet spannend. Absoluut geen pageturner.
0	Door de geweldige recensies ben ik begonnen dit boek te lezen. Nu ben ik op pagina 68 en erg teleurgesteld. Spanning is nergens te vinden, en van alle uitleg word ik moe. Bovendien stoor ik me aan het taalgebruik. Wat mij betreft een dikke min.
0	De media-aandacht was een stuk leuker dan het boek zelf. Het boek is onsamenhangend en kent eigenlijk geen verhaallijn. Het gaat echt nergens over, vooral veel van dezelfde onzin en dat is na 30 pagina's al niet meer leuk. Simpel. Ongeïnspireerd. Afgeraffeld.
0	Ik kon niet goed in het boek komen. Toen ik er eenmaal in zat vond ik het een vrij saai verhaal met veel clichés. Het einde maakte gelukkig een hoop goed. De laatste 10 bladzijdes waren zo goed, dat ik met kippenvel het boek heb uitgelezen. Zo jammer dat niet het hele boek zo sterk geschreven is!
0	Over de andere twee titels van deze schrijfster was ik erg enthousiast. Misschien dat het daarom extra tegenviel. Het verhaal is vergezocht, er komen erg veel personen voorbij en is het gewoon net niet. Jammer, volgende titel weer beter.
0	Ik heb net het boek uit. Was na het nieuwste boek van Grisham weer into de legal thriller. Het gaat over Kylie die door een criminele bende wordt gechanteerd met een video die 5 jaar eerder waar gefilmd. Kyle moet van hen spioneren in 1 van de grootste advocatenkantoren ter wereld en dan met name in een zaak die te maken heeft met de nieuwste Pentagon verkwisting, een bommenwerper. Achtervolging, stalking en zijn kamer onder de surveillance camera's is nu orde van de dag. Alles bij elkaar niet slecht. Alleen laat het boek me met vragen achter... wat is er gebeurt met die bende en waarom zo ineens uit beeld. Het einde lijkt afgeraffeld. Ik weet nog steeds niet wie die criminelen waren en voor wie ze werkten..... daarom 2 sterren.
0	Tijdens het lezen had ik constant een deja vu gevoel. De verhaallijn is een kopie van haar eerste boek. Jammer.
0	onvoorstelbaar dat dit boek zo'n opgang maakt. het lijkt wel of in Nederland ieder boek waarin refo's figureren een bestseller wordt. saai boek, zonder thema of boodschap, zonder plot ook
0	Het verhaal is wel aardig, maar wordt op zo’n kinderlijke manier geschreven, dat ik nou niet bepaald echt van dit boek genoten heb. Jammer, op naar het volgende boek!
0	Helaas 1 van de mindere boeken van Nicci French. Het 'ervoor' en 'erna' vond ik heel storend bij het lezen.
0	Hmmm, ik vond deze erg tegenvallen. Vond het eigenlijk een verhaaltje van niks.... Op de achterkant van het boek staat dat Miss Seeton de vergelijking met Miss Marple van Agatha Christie met glans kan doorstaan. Daar ben ik het dus pertinent mee oneens; ze komt zelfs niet in de buurt. Erg vaag verhaal met vage personen en onwaarschijnlijke gebeurtenissen.
0	Ik vond het een teleurstellend boek. De hoofdrolspelers zijn,wat mij betreft, niet erg overtuigend en het verhaal werd steeds minder spannend en geloofwaardig
0	Tja, aan mij was hij niet zo besteed. Na de enthousiaste aansporing van Otto had ik het boek tijdens de boekenweek aangeschaft maar uiteindelijk vond ik de tekening op de kaft nog het leukste. Jammer.
0	Roos Vonk beschrijft aan aantal situaties die zich op de werkvloer afspelen. Aardig om deze korte situaties te lezen en zo de managementkennis op te frissen.
0	Het eerste wat ik lees van deze auteur en ik begrijp niet dat hier zoveel sterren worden voor gegeven. Ik had moeite om het boek uit te lezen. Veel te langdradig, met een stroperige romantiek die gedateerd overkomt, met een overdaad aan niet ter zake doende details, geschreven in een gortdroge stijl. Niet mijn ding.
0	Ik heb er maar een zin voor nodig en dat is: Weggegooid geld!
0	Ondanks het trieste gebeuren van Muis, dat hij door een ongelukkige val om het leven komt, kon dit boek mij niet boeien. Ik vond het geen prettige schrijfstijl en was blij dat het boek uit was. Nee, helaas kon dit boek mij niet bekoren.
0	Prima opgebouwd en prettig te lezen boek, maar mag het predikaat (literaire) thriller niet dragen. Waar is de spanning? Daarom maar 2 sterren.
0	Hoe enthousiast ik was over het eerste boek zo viel deze enorm tegen! Was mij wat te langdradig.
0	Inderdaad een boek wat snel leest. Mede ook door't -volgens mij- wat grotere lettertype. Het verhaal kabbelt naar mijn gevoel voort. De titel 'literaire thriller' verdient het naar mening niet.
0	Het idee sprak me wel aan, bekende personages (voor Vlamingen zeker) in een bekend kader (de boekenbeurs). Toch kon het boek me totaal niet bekoren. Personages waren niet echt uitgewerkt, het ging gewoon over een moord die moest worden opgelost. Het idee rond het sturen van Twitterberichtjes was wel leuk, maar alweer, niet echt scherpzinnig of goed uitgewerkt. Ik vond dit een eerder flauwe thriller. Het lijkt een boek waar niet al te veel over nagedacht is. De wetenschappelijke termen vond ik te moeilijk en niet passen in het verhaal, zoals bijvoorbeeld het onderzoek naar de aanwezigheid van pinda's in de fles olijfolie. En bovendien bleek het bij nader inzien eerder een eigenaardig idee om met bestaande personages te werken die in het echt uiteraard gewoon doorgaan met hun leven :-) Ik keek even met andere ogen naar Dagelijkse Kost (het programma van Jeroen Meus), maar ik zou dit boek niet echt een aanrader noemen.
0	Ik treed de voorgaande commentaren slechts in beperkte mate bij: ik vond dit nogal een langdradig verhaal, met relatief weinig vaart in het verhaal. Veel uitwijdingen over het privéleven van Cato Isaksen, terwijl het onderzoekswerk vooral op de achtergrond sluimert. Leuk is inderdaad dat het perspectief geregeld veranderd en dat Uni Lindell de lezer op het verkeerde been zet, maar uitzonderlijk wil ik dit toch niet noemen. Een goed boek, dat wel, maar ook niet meer dan dat.
0	Onsamenhangend. Slecht door te komen
0	Een niets zeggend boek voor mij. Omdat ik geen kantoor ervaring heb kon ik mij helemaal niet verplaatsen in de verhalen van Cavia. Hierdoor waren het wel okay verhaaltjes maar snapte ik de humor er niet van.
0	Een boek vol cursiefjes, korte teksten met een lach en een traan. Soms serieus, meestal humoristisch. Goed geschreven (uiteraard: Bomans) maar ondertussen wel gedateerd, wat bij een aantal stukjes echt wel opvalt, andere zijn dan weer tijdloos.
0	Het was maar een dun boekje, dus ik heb het uitgelezen, maar ik vond het werkelijk niet te pruimen.Wat een vervelende zelfingenomen, hoofdfiguur. Als een soort puber gaat ze door het leven, waarbij iedereen die niet voor haaris, tegen haar is. Zonder scrupules onderneemt ze wraakacties, omdat haar zogenaamd iets is aangedaan. Ik heb meer van Mariette Middelbeek gelezen, maar deze kan ik helaas niemand aanraden.
0	Crista von Bernuth is volgens "Der Spiegel" de Duitse Henning Mankell, wel, daar heb ik toch weinig van gemerkt: geen meeslepende personages, geen intrigerende beschrijvingen en ook geen echte maatschappelijke ondertoon. Ik heb me echt door dit boek moeten slepen. Het komt traag op gang, het taalgebruik vond ik nogal stroef (maar dat kan natuurlijk ook aan de vertaling liggen) en ook het verhaal zelf boeide me niet echt. Daarvoor was er ook te weinig spanning doorheen het boek. Je weet niet goed wat er gebeurd is en wie de dader zou zijn (hetgeen normaal is in een thriller), maar doorheen het boek was er voor mij vooral veel onwetenheid en worden diverse verdachten zonder meer naar voor geschoven, het onderzoek levert doorheen het boek amper iets op (dus geen hints, geen tips) en slechts op het eind krijgen we vaart, maar daartussen wordt er totaal geen spanning opgebouwd. Nee, ik vrees dat ik snel ga vergeten dat ik dit boek gelezen heb.
0	De tekst op de achterzijde maakte nieuwsgierig naar de inhoud. Helaas viel dit tegen. In het begin was het verhaal wel aardig en vermakelijk, maar ongeveer op de helft van het boekje ging de inhoud tegenstaan. Veel van hetzelfde, veel verhalen met een negatieve ondertoon. In die acht jaar achter de kassa zullen er toch ook wel wat positieve ervaringen zijn geweest. De leuke anekdotes bleven in aantal ver achter.
0	Dit was het eerste boek dat ik van deze auteur heb gelezen. In het begin liep het verhaal vlot, maar zo rond het midden ging de spanning er een beetje af. Hoewel ik de ontknoping niet aan had zien komen, vond ik deze onwaarschijnlijk omdat er absoluut niet aan deze verdachte was gedacht. Ook het feit dat een politieagent het recht niet laat zegenvieren vond ik onwaarschijnlijk. En dan die pikante passages... Nee bedankt. Al met al viel het boek me tegen.
0	Een verbetering ten opzichte van het vorige boek, het vreselijke en overbodige Careless in red. Het lijkt erop dat George haar oude stijl weer enigszins te pakken krijgt, al blijft er veel te klagen over. Zowel Havers als Lynley lopen een beetje verloren rond, alsof de schrijfster niet goed weet hoe het verder moet. Er is de afgelopen jaren zoveel gebeurd in hun persoonlijke levens dat er geen echte dramas meer bij kunnen om de zaken geloofwaardig te houden. Verder is ook dit boek veel te dik, een euvel waaraan niet alleen George zich schuldig maakt. Wanneer staan er weer schrijvers op die hun kunstje vertonen binnen 200 bladzijden? Dat zou een grotere prestatie zijn dan die tientallen paginas vol oeverloze beschrijvingen naar aanleiding van alle research die de schrijver heeft verricht of (vaak) laten verrichten. In dit geval lijkt George iedere keer opnieuw te willen aantonen dat ze Engelser is dan de Engelsen.
0	Ik had erg veel moeite om aan het taalgebruik te wennen. Slecht vertaald misschien? Erg gekunsteld. Een voorbeeld: Iemand verlaat na een ruzie een huis en slaat de deur met een klap dicht. 'Was dat alles? denkt het huis en het houtwerk ontspant zich weer.' Al halverwege het boek weet je wat er aan de hand is, maar gaat het er om bewijzen te vinden. De hoofdpersoon (Anne-kin) weet dan al, als enige, hoe alles zo ongeveer in elkaar zit. Het is wel heel toevallig dat Anne-kin de hoofdverdachte op een gegeven moment in een postkantoor ziet, waar hij een gestolen schilderij verstuurt. Zoveel toeval komt zelden voor. En zo zijn er meer toevalligheden, die de hoofdpersoon heel goed uitkomen. Het laatste stukje bewijs wordt haar letterlijk in de schoot gegooid. Anne-kin is wel als personage leuk. Over de andere personen kom je amper iets te weten.
0	Als ik de lovende recensies lees, kan ik niets anders bedenken dan: smaken verschillen. Toegegeven de plot is geniaal bedacht, maar om daar te komen moet je je wel door een bij vlagen langdradig en saai verhaal worstelen, waarin de inspecteur opgezadeld wordt met een tamelijk onaangepaste nieuwe collega. Ik weet niet wie ik nu het onsympathiekst vond. Inspecteur Cato Isaksen kwam niet erg consequent en daardoor geloofwaardig over in zijn afwijzing van Marian Dahle. Zij daarentegen was wel bijzonder consequent a-sociaal in mijn ogen. Ook is het dorp rijkelijk voorzien van enkele zwakbegaafde gewelddadige personen. Een opvallend bewust in het verhaal geschreven vertraging wekt eerder irritatie dan dat je op het puntje van je stoel gaat zitten. Waarom zou je een huis waaruit een verdachte en onzekere figuur overhaast wil vertrekken NIET verder onderzoeken? De poppenkast van Jan Klaasen en Katrijn zou hiermee wegkomen, maar hier is het eerder hinderlijk.
0	Het boek gaat over de toekomst waarin mensen die zelfmoordneigingen hebben opgevangen worden in een onderneming die ervoor zal zorgen dat ze genezen of in het andere geval echt opgeleid worden tot zelfmoordenaar voor een zeker doel of instantie. Naarmate het verhaal vordert komt men ook te weten dat er ook een kaper op de kust zit. Men krijgt te maken met concurrentie van binnenuit lijkt het. Het boek kreeg zeer veel lof van kranten en tijdschriften. Om met de deur in huis te vallen, mij deed het niets. Het begin is veelbelovend maar hoe verder het verhaal hoe langdradiger het wordt. Het eind valt helemaal tegen.Het boek Nultijd van de schrijver vond ik stukken beter.
0	Als je de reviews leest moet je wel een liefhebber zijn van de schrijfstijl van Nicolien Mizee en houden van haar humor om het boek te waarderen. Ik had er zelf weinig mee en moest me er bijna toe aanzetten om verder te lezen. Het verhaal kabbelt voort langs de tuinders en de bewoners van het huis. Met allemaal is iets bijzonders aan de hand en dat schijnt op humoristische wijze te worden beschreven. Helaas mis ik die specifieke humor. Ik vond het saai, zelfs de moord kon het niet spannend maken. Een vals zingende minnaar op de begrafenis van Lidewij waarbij verschillende mensen stikken van het lachen zou erg leuk moeten zijn, maar ook dit kon mij niet bekoren. De hoofdpersoon Judith is schrijfster en geeft ook colleges. Tijdens een van haar lessen merkt een van de studenten op dat de kunst het leven volgt. Volgens Judith is dit precies andersom. In een boek volgt de ene gebeurtenis de andere op door de logische volgorde in het verhaal. Met alle toevalligheden in dit boek spreekt de schrijfster de hoofdpersoon mijns inziens tegen. Het was voor mij het eerste boek van deze schrijfster en het zal voorlopig ook de laatste zijn.
0	Het slechtste boek dat ik ooit heb gelezen. Heel oppervlakkig en allesbehalve spannend. Meer kan ik niet vertellen dan dat het enorm zwak is over gans de lijn!
0	Dit boek, dat notabene is aangeprezen in DWDD, kan mij na 150 pagina's totaal niet meer boeien. Het is steeds allemaal meer van hetzelfde. Ik heb het dan ook terzijde gelegd en ik denk eerlijk gezegd niet, dat ik het ooit nog wel eens uit zal lezen. Jammer!
0	Dit boek is naar mijn idee overgewaardeerd. Op een van de eerste bladzijde staan de kreten die in de recensies over de verborgen geschiedenis werden gemeld. Een meesterwerk (ik heb wel betere boeken gelezen). Spannend (nee, moest vaak mijn best doen om mezelf te concentreren) Geen aanrader dus.
0	Nhung is een kind van Vietnamese bootvluchtelingen. Ze groeit op tussen twee culturen in een wereld vol bedreigingen. Haar vader gaat ervandoor en haar moeder zinkt weg in een depressie. Nhung heeft haar fantasie, maar deze gaat een geheel een eigen leven leiden. De figuren in het boek zijn voor mij niet meer te plaatsen in de werkelijkheid. Wie zijn of verbeelden Armoer en de vader van Moes? Wat betekenen de messen en het bloed in dit verhaal? Geen boek voor mij.
0	Ik had Medeplichtig voor kerst gekregen, en hoewel ik eigenlijk alleen een paar van hun eerste boeken goed vond, en ik heb er nog een paar liggen, dus heb ik dit boek maar eens gepakt en gelezen. Het begint met Bonnie die in een appartement is, en daar ligt ook het lijk van (een van) haar vriend(en). Ze reageert niet zoals het zou moeten en in plaats de politie in te schakelen belt ze een vriendin om het lijk samen met haar te verbergen. Het boek bestaat uit twee verhaallijnen, de eerste is van na de moord en de andere begint een paar maanden eerder wanneer een vriendin van Bonnie aan haar vraagt met een band op te treden op haar bruiloft. Langzaam werkt deze verhaallijn ook naar de moord toe. Ik kan niet zeggen dat ik het verhaal erg geslaagd vind, het verhaal komt erg nep over en ik vond het af en toe behoorlijk langdradig. In mijn ogen hebben ze iets nieuws geprobeerd, maar dat is nog niet helemaal gelukt. Verder hebben hun boeken de laatste tijd erg veel overeenkomsten met elkaar, zo is er altijd een jonge vrouw (kan iets ouder niet ook een interesant personage zijn?) met een groep vrienden die altijd niet zo gelukkig blijken te zijn als eerst wordt beschreven. Het einde vond ik jammer, ik zelf zou het graag anders hebben gezien, en de plotwending rond pagina 200 had voor mij ook niet gehoeven. Misschien dat Nicci French toe is aan een sabbatical?
0	Van Mankell had ik eerder eens Het oog van de luipaard gelezen, een niet-crimi, en vond dat best een mooi boek. Ik vond dit boek echter erg cliché en oppervlakkig. Ook houd ik niet van de 'mededelende' stijl van dit boek. Het toevoegen van racisme en vluchtelingenproblematiek maakt het boek volgens sommigen geëngageerd, maar ook dit vond ik zelf wat te makkelijk en clichématig gedaan. Wel vond ik de laatste twee (van de vijftien) hoofdstukken erg spannend, en het leest snel weg.
0	Ik had langer geleden onder meer ‘De verborgen glimlach’ van Nikki French gelezen. Ik ging uit van een volgende onderhoudende en spannende leeservaring na een jarenlange periode zonder Nikki French. ‘Dag van de doden’ vond ik qua opbouw en vasthouden van de spanning duidelijk minder sterk dan diverse boeken van het begin van de glorietijd van het schrijversduo. Er is ook een tragere opbouw naar de meer spannende gedeelten. Misschien is het boek in literaire zin beter, maar als thriller viel dit boek mij tegen. Dat ik Londen goed ken en mij dus kon laven aan het feest der herkenning was een ‘verzachtende factor’.
0	Een redelijk verhaal, en ongetwijfeld goed gedocumenteerd, maar wel wat langdradig. Al vrij snel is duidelijk wie de slechteriken zijn, dus daar kan de spanning niet meer vandaan komen. Die wordt opgeroepen door een stelletje griezels en hun misdaden, waarbij de gebeurtenissen op de nachtboot uit de titel wel erg onwaarschijnlijk zijn.
0	Beneden alle peil. Oersaai en walgelijk. De schrijfster focust bijna uitsluitend op een wansmakelijke en ziekelijke weergave van weinig realistische psychopathische belevingen en kan er blijkbaar zelf niet genoeg van krijgen. Zonder de uitzonderlijke handige georchestreerde hype van de uitgevers zou dit schrijfsel allang ergens in de prullenmand verzeild zijn.
0	Het verhaal komt zeer traag op gang en het blijft ook traag, er komt geen vaart in. De personages zijn zwart-wit. Ofwel ben je heel goed, bijna een heilige, ofwel heel slecht, een duivel. Ieder personage wordt tot vervelens toe beschreven met veel herhalingen. Die trend zet zich in het hele boek voort, elke gebeurtenis wordt verschillende keren opnieuw uitvoerig verhaald en uitgelegd, tot in de treure. De verhaallijnen zijn simpel en voorspelbaar. De conversaties tussen de personages komen gekunsteld over. Toch één pluspunt: Minette Walters beschrijft het dagelijkse leven in de Middeleeuwen overtuigend, dat hield mijn interesse wel wat wakker. Ik heb dit boek met veel moeite uitgelezen. Het vervolg, daar begin ik niet aan.
0	Ik kom er geen touw aan vastknopen. Na 'Meisje met de negen pruiken' had ik hier veel van verwacht, maar ik raakte tijdens het lezen constant afgeleid, wat wil zeggen dat ik niet goed in het verhaal kon komen.
0	Ik heb het boek vlot uitgelezen; Joyce Spijker hanteert een vlotte snelle stijl. De personages vind ik helaas allemaal nogal eendimensionaal en cliché en de lijn van het verhaal wordt al vroeg "getelefoneerd". Een thriller ja, literair niet echt. Leuk voor op vakantie naast het zwembad.
0	Het boek lijkt puur en alleen een melkkoe te zijn. ‘De film was een succes, dus als we nu gauw nog een boek uitbrengen, verdienen we nog meer!’, moeten de makers gedacht hebben. Het lijk alsof er totaal geen aandacht aan is besteed. De verhalen zijn zelfs voor dit genre enorm oppervlakkig en onlogisch en het is gruwelijk slecht geschreven. Daarnaast heb ik het boek ook nog eens in vertaling gelezen, waardoor ik elke zin minstens drie keer werd getrakteerd op een anglicisme. Het dieptepunt van het boek was een zin waarin ‘ik wordt’ stond, waardoor ik me nog meer af ging vragen of iemand überhaupt de moeite heeft genomen het boek nog eens door te lezen voor het werd gedrukt.
0	Persoonlijk had ik er meer van verwacht. Het is een verhaal wat ik al vaker heb gelezen, maar beter uitgevoerd. Ik vond Erika geen leuk hoofdpersonage, teveel cliches (alleen op onderzoek uit, "dom" teamlid ect) en niet echt spannend.
0	Ik kom niet verder in dit boek, misschien moet ik er meer tijd voor uittrekken, maar ik ben er maar even mee gestopt. Normaal zeg ik het boek is beter dan de film, maar nu zeg ik dat (nog) niet. Ik hoop dat in de toekomst ik het boek opnieuw ga lezen en dat het dan wel goed is, en het verhaal ook uitlees.
0	Ik ben verbaasd dat veel mensen dit boek beter vinden dan 'Achter gesloten deuren'. Waar ik bij dat boek een beklemmende spanning ervoer, had ik dat bij 'Gebroken' totaal niet. Cas is het hele boek vreselijk naïef en goedgelovig wat haar nogal vervelend maakt en de ontknoping is niet verrassend. Het verhaal is langdradig maar in de laatste paar hoofdstukken wordt ineens alles uitgelegd. Een beetje een overkill. Zonde!
0	De thrillers van Esther Verhoef vind ik meestal fijn om te lezen en ook " Tegenlichtopname" vond ik mooi. Dit boek leest makkelijk, maar is erg oppervlakkig. De modewereld interesseert me ook niet. Al met al een matig boek.
0	Hoewel ik het verhaal op zich best aardig vond - veel verdachtmakingen en uiteindelijk heeft toch de onopvallende "butler" het gedaan - heb ik ondanks het onderwerp steeds het gevoel gehad dat ik een jeugdboek zat te lezen. Simone van der Vlugt legt naar mijn idee te veel uit en komt op sommige karaktertrekken te vaak terug. Waar ze er in De reünie wel in slaagde gaandeweg van kinderboekenschrijfster tot thrillerschrijfster te groeien, is ze daar nu naar mijn idee niet in geslaagd. Jammer ook dat je door de titel eigenlijk al van meet af aan in een bepaalde denkrichting wordt geduwd.
0	Ook ik ben vol enthousiasme begonnen in het boek, omdat het thema me aansprak, maar helaas na 50 pagina's heb ik het boek dichtgeslagen. Wellicht probeer ik het over een tijdje opnieuw. Niet mijn genre, vrees ik.
0	Ik vind Fatale vondst een slecht boek. Het is saai en niet spannend. Daarbij is de zogenaamde humor die de schrijfster gebruikt zeer irritant.
0	Wat een saai verhaal over twee "normloze" jongeren. Daarbij nog een ongelooflijk slechte vertaling. Het woord "neuken" is blijkbaar zeer in de mode. Stak me na 2 pagina's tegen dus begrijp ik de goede kritieken totaal niet.
0	"De cover is een goede samenvatting van het boek: oubolig, kinderachtig en flets. Wat taalgebruik en stijl betreft, volstaat dit citaat uit een dialoog: ""waarom trekken jullie een spoor van dood en verderf"""
0	Een aantal jaren geleden was ik een grote Follett fan, kocht direct alles van die man. Met name de spanning en verhaallijnen vond ik goed. Je leert ook andere schrijvers kennen en Follett raakte bij me wat meer op het "tweede plan". Een aantal boeken van hem vind ik erg goed, met name Door het oog van de naald en Sporen naar de dood springen er voor me uit. Daarbij vind ik zijn historische roman De kathedraal een magistraal mooi boek, indien er 6 sterren aan te geven zijn verdient hij die alle 6. Dit laatste boek van hem vind ik een beetje Dan Brown achtig overkomen, je moet er van houden; achtervolgingen, aardige verhaallijnen maar ook niet meer dan dat. Het leest wel lekker weg maar om nu drie of meer sterren te geven NEE, daarvoor mist het toch diepgang in de karakters maar ook aan de kant van de spanning vind ik het allemaal wat tegenvallen. Hopelijk komt er weer eens een mooie historische roman van deze schrijver.
0	Helaas, twee sterretjes (kleine) voor de vlotte leesstijl maar voor de rest.... ik was ontgoocheld. Waar is de scherpe, heldere, verrassende Fossum van weleer naartoe?
0	Het verhaaltje op de achterkant klonk heel interessant, de schrijfstijl is ook redelijk, maar op de een of andere manier kon dit boek mij niet genoeg boeien om uit te willen lezen, heb het bij blz. 51 aan de kant gelegd.
0	Een eerlijk verslag van hoe met een alcoholverslaving te leven en de toekomst tegemoet te zien zonder alcohol maakt een goed opgeschreven verhaal nog niet tot een voor mij lezenswaardige roman. Het boek blijft maar vertellen wat er allemaal met de hoofdpersoon gebeurt, niet gebeurt,zo kunnen gebeuren als hij van de alcohol af zou zijn, aan de alcohol zou blijven.Dat is deprimerend, natuurlijk, maar schrijf het dan ook zo op dat de lezer daarin in meegaat. Ik kom niet verder dan dat het een moedig verslag is hoe te genezen van de ziekte die alcoholisme is-therapeutisch dus.Geen roman. En ook om de grappen (die trappistengrap bv )vond ik flauw. Nee, voor echt meesterlijke alcoholromans grijp ik liever terug naar, inderdaad Een Dagje naar het strand, of Een blauwe maandag op aarde (Max Dendermonde), Dan laat ik het echt rauwe alcoholisme van Bukovski en Carver nog buiten beschouwing.En Reve ook.
0	Wat een aaneenschakeling van cliché's , wat een armoede; Prima dat je bij een feelgood roman meteen weet wie wie krijgt, maar zorg wel voor wat diepgang of humor.
0	Na 'Ze komt nooit meer terug', was ik benieuwd naar het tweede boek van deze schrijver. Daar waar ik bij het eerste boek meteen in het verhaal zat, heb ik er hier het hele boek over gedaan. Er komen veel personages in voor. Ieder hoofdstuk gaat weer over andere mensen. De hoofdstukken zijn erg kort, waardoor je de mensen niet echt leert kennen. Als er dan ook nog eens een mannelijke personage is met de naam Conny, is het voor mij helemaal verwarrend. Kortom het tweede boek van Hans Koppel is apart en daarmee is het derde boek van deze schrijver voor mij geen must.
0	De achterflap van dit boek sprak me gelijk aan, ik had hoge verwachtingen van dit verhaal, helaas zijn deze niet waargemaakt. Je denkt een boek te lezen over een meisje die haar broertjes en zusjes verliest tijdens een brand en daarna bij haar beste vriendin en diens ouders gaat wonen. Uiteindelijk blijkt het een heel ander soort verhaal te worden, ik had dit absoluut niet verwacht. Het verhaal is erg rommelig geschreven en gaat van de hak op de tak, hierdoor had ik best moeite om het te blijven volgen. Ik vond het vaak verwarrend en niet duidelijk overkomen waardoor het plezier om te lezen verdween. Toch wilde ik wel graag weten hoe het af zou lopen en enkel om die reden heb ik het boek uitgelezen. Nu had ik eerder al Schaduwdochter gelezen van Anita Larkens en ik ben eens gaan terugzoeken wat ik daar destijds van vond en dat kwam op hetzelfde neer, nogal rommelig en verwarrend geschreven. Voor mij in de toekomst geen boeken meer van deze auteur.
0	Nogal overvolle historische roman over een boekbindster die door omstandigheden in het etnografische/pornografische wereldje van de 19e eeuw terecht komt. Ze verkent de grenzen van haar maatschappelijke en geestelijke positie als vrouw, waarbij ze ook nog eens kennismaakt met de dilemma's van relaties tussen blank en zwart. Doordat de schrijfster zoveel aspecten tegelijk wil belichten, gaat het nergens echt de diepte in en dat is jammer, want de stijl en het onderwerp spraken me wel aan.
0	Het boek leest vlot maar ik ben geen fan van een romantische leeslijn door een thriller heen. Verder vond ik het boek erg hak op de tak en werden conclusies snel gemaakt. Ook vond ik het eind erg abrupt, alsof het boek zo snel mogelijk af moest. Het boek had weinig diepgang.
0	Vormgeving van dit boek is erg mooi, en het verhaal begon heel boeiend. De flashbacks gaven een mooi beeld hoe datgene uit het verleden effect had op het nu van de hoofdpersoon. Maar ongeveer halverwege boeide het verhaal niet meer.
0	De Engelse titel dekt de lading van het boek beter, maar ja om iets gelijkaardigs met een J in het Nederlands te vinden..... Het lijkt dat gerechtigheid er eindelijk zal aankomen voor Wendell Jaffe en zijn omstaanders, maar eigenlijk worden we allemaal op het verkeerde spoor gezet...
0	Een boek wat boeit van het begin tot het einde, goed geschreven altijd kloppend en fantasierijk.
0	Wat een vreselijk warrig boek. Als je naar het verhaal luistert, is er haast geen touw meer aan vast te knopen. Je leest niet zo gemakkelijk even terug hè...dus ik heb het maar even opgegeven en het boek van mijn mp3 speler verwijderd.
0	Is dit boek een opgeklopte hype of een must read? Helaas is de conclusie het eerste. Het verhaal komt wat langzaam op gang, dat is niet erg als het daarna lekker loopt. Het thema is interessant, een pubermeisje met gescheiden ouders probeert aansluiting te vinden bij iets of iemand. Ze heeft wel een vriendinnetje, maar dat is niet genoeg voor haar. Je leest hoe Evie worstelt met haar omgeving, haar moeder is voor zichzelf een nieuw leven aan het opbouwen, en die vindt het prima dat haar dochter de lieve brave Evie blijft. Tot Evie in aanraking komt met een groep interessante meisjes, en eentje in het bijzonder. Er staan wel veel mooie zinnen in het boek, deze vond ik erg mooi: "zoals ik Suzanne wilde..Je wilde dingen, en daar kan je niets aan doen, je zat gevangen in je eigen leven, je werd met altijd met jezelf wakker, en hoe kon je nou tegen jezelf zeggen dat het niet deugde wat je wilde." In het laatste deel van De meisjes wordt het spannend, een verrassend einde, wat ook nog vragen bij je oproept.
0	De eerste zin van het dankwoord van de auteur is: "He 'Rosie Project' is in sneltreinvaart geschreven". Wel, die indruk had ik ook. Ik wilde een lichter boek lezen na hiervoor een zware kanjer gelezen te hebben, maar dit boek is toch wel heel licht. Flauwe humor, karikaturale personages, dun verhaaltje, meer was het voor mij niet. Het is dus blijkbaar in sneltreinvaart geschreven. Het is ook in sneltreinvaart gelezen en zal ook in sneltreinvaart vergeten worden.
0	Patricia Cornwell is een auteur met een reputatie. De Kay Scarpetta reeks, waar 'Rood Waas' deel van uitmaakt is alom geprezen. Op de achterzijde van het boek worden de boeken van Cornwell (let op: niet het boek 'Rood Waas'!) aangeprezen met superlatieven. Dit schept hoge verwachtingen! Als je de Kay Scarpetta reeks niet hebt gevolgd, duurt het erg lang voordat je in dit boek de draad kunt oppakken. Cornwell heeft veel woorden en zijpaden nodig om je bij te praten. Dat ergert en dat vertraagt het leestempo. Halverwege, als je de draad te pakken hebt, wordt het boek ietsje spannender. Je begint te begrijpen dat het gaat om iemand die ten onrechte is veroordeeld tot de doodstraf en allerlei complotten daar omheen. De spanning blijft echter op een laag pitje. De plot is goedkoop en als je het boek eindelijk uit hebt, rest alleen teleurstelling. Hoe kan een auteur zo afzakken? Hopelijk zat Cornwell in een schrijversdip en weet ze met een volgend Scarpetta-deel de trouwe lezers zich weer aan zich te binden. Ik zal wel twee keer nadenken voordat ik weer een boek van haar oppak. Jammer!
0	Na 60 pagina's ben ik afgehaakt. Ik had spierpijn in de kromme tenen die ik iedere keer kreeg van de uitdrukking 'ik bedacht me'. Niet in de zin van 'je bedenken' maar als fout gebruik van het werkwoord 'bedenken'. Ik heb de 3e druk van dit boek gelezen. De titel ervan luidt "Het huis van de stilte". De latere uitgaven heten "Huis van de stilte". Misschien dat daar de vertaalfouten ook uitgehaald zijn. Voor het overige ben ik een fan van Pamuk!
0	Dit vond ik helaas toch een minder boek van Ted Dekker. Heel erg gelovig en komt dus, voor mij, heel erg naïef en ongeloofwaardig over.
0	Na het prachtige boek Nasleep te hebben gelezen, besloot ik om nog een boek van Peter Robinson aan te schaffen. Dit werd Kil als het graf. Helaas een nogal flauw boek. Eer twee verschillende gebeurtenissen samensmelten ben je al 200 pagina's ver. Het duurt bovendien te lang voor Banks in het verleden van Riddle gaat graven. Tot slot vond ik het einde vrij voorspelbaar. Ik twijfel sterk of ik nog een Peter Robinson ga lezen.
0	Zo ongeveer het slechtste boek van Preston & Child dat ik gelezen heb. Het boek doet me denken als een boek van een stel broodschrijvers wat in een avondje of drie in elkaar geflanst is.
0	Onbegrijpelijk, wat mij betreft, die goede recencies. Als liefhebber van Slaughter van het 1e uur, denk ik met "Gevallen" nu het laatste boek te hebben gelezen van haar. Wat een saai boek. Tot zeker over de helft, voelde ik me verplicht verder te lezen maar zonder enige animo. Het is me veel te Amerikaans geworden. Non-stop over drugscriminaliteit (boring) en de meest uiteenlopende wapens (boring). Er zat geen vaart in, het kon me niet boeien en ze krijgen elkaar ook nog aan het eind. De plot was wel aardig maar wat een goedkoop verhaal. Wat mij betreft mag de schrijfster nu met pensioen.
0	De vlucht was voor mij een magistraal boek. De subtiliteit en de sfeer van het landschap, het langzame verhaal werd door Carrasco gemaakt tot een prachtig geheel, dat ik graag aan mensen aanraad. Mijn verwachtingen waren hooggespannen bij dit boek. De setting van Extramadura en de beschrijving van de natuur is onnavolgbaar, maar het verhaal had mij niet te pakken. Het blijft voor mijn gevoel een beetje hangen.
0	De eerste boeken van Nicci French heb ik met veel plezier gelezen - daarna vond ik het vooral meer van hetzelfde worden. Wat dat betreft is dit boek weer eens wat anders, maar het kon me toch niet bekoren. Heel langdradig. Veel scenes die helemaal geen functie hebben in het verhaal en ook niks toevoegen ('jij nog koffie?' 'ja lekker'). Een beetje ongeloofwaardig plot, in de zin van: veel toevalligheden en een onwaarschijnlijk nieuwsgierige of bemoeizuchtige psychiater. Zelfs hier en daar voorspelbaar. Alleen de allerlaatste bladzijden krijgt het verhaal nog een leuke en onverwachte wending. Dat was wel aardig. Maar jammer genoeg, voor mij was het een tegenvaller.
0	Het begin van het boek was veel belovend, maar eens naar de helft toe vond ik het zeer langdradig, en vaak hetzelfde. Doordat het geen dik boek is, heb ik het toch maar uitgelezen. De andere boeken van deze auteur ga ik aan me voorbij laat gaan.
0	Lee Child probeert in deze novelle een complex verhaal te vertellen dat niet in een novelle past. Misschien was het voor mij extra lastig omdat ik nog nooit een Jack Reacher roman gelezen heb en dus helemaal geïntroduceerd moet worden. Er spelen twee verhaallijnen (los nog van de persoonlijke verhalen): een seriemoordenaar en een maffiabaas die beiden aangepakt moeten worden. Het verhaal berust op veel toevalligheden, toevallige ontmoetingen en zo worden beide problemen opgelost. Dat was voor mij toch echt iets te simpel.
0	Toen ik dit boekje voor 0,99 cent kocht, wist ik natuurlijk wel dat het een kort verhaal zou zijn. Maar ik wist niet dat van de 25 blz slechts 8 pagina's voor het verhaal was en de rest voor een preview van een ander boek...wat een miskoop!
0	Alweer een ongeloofwaardig boek van Judith Visser. Het is dat zij een prettige schrijfstijl heeft, dat ik het boek uitgelezen heb. In het begin van het boek pakte mij het verhaal nog wel, maar naar mate het verhaal vorderde vond ik het steeds meer absurd en ongeloofwaardig. Jammer...maar niet mijn smaak !
0	De boodschap in het boek is sterk en de emoties zijn goed uitgedrukt en neergezet. Maar over het algemeen vond ik het te langdradig en de gedachten van JJ vond ik overdreven. Hij was heel onzeker en bang haal je uit zijn gedachtes maar in het echt en in gezelschap komt hij totaal niet zo over. Ook vind ik het allemaal vergezocht, het einde zo abrupt en de ontmoeting op het einde vond ik onduidelijk. Je kon er niet meteen uithalen dat hij hem weer opzocht en dus moest ik nog even terug lezen of ik iets had gemist maar het was niet eerder benoemd. Het was een heel kort stukje en voor mijn gevoel een té open einde.
0	Boekje uit. Helaas, het heeft me niet kunnen boeien. Het heeft me eerder gestoord. Hoewel er soms wel wat interessants wordt verteld, heb ik geen idee waarom heel wat mensen dit een goed boek vinden. Het heeft helemaal geen geloofwaardigheid, geen diepgang in de personages, foute feiten, en het ergste van al, voor een thriller dan toch, geen enkele spanning. Zelden heb ik zo een zwak boek gelezen.
0	Op de voorkant van dit boek staat psychologische thriller, mijn favoriete genre. Helaas is de psychologie in dit boek ver te zoeken. Het boek wordt geschreven vanuit Sofie, die in het begin wordt neergezet als stevige tante die overal voor zorgt. In de loop van het boek wordt zij meer en meer neergezet als hysterisch en naïef. Het boek lees je vlot uit, korte zinnen en makkelijk taalgebruik. Op een paar momenten na wordt het boek niet echt spannend. De personages blijven oppervlakkig , je leert ze niet goed kennen. Jammer
0	Hier ben ik zeer rap in gestopt, wat een vreselijke schrijfstijl. We moesten dit boek lezen omdat het het boek is dat wordt uitgedeeld in de'Nederland leest' campagne (ik werk in de bieb). Zo enthousiast ik vorg jaar was over "De grote zaal', zo weinig enthousiasme kan ik hier voor op brengen. Hoogdravende taal en het ergerlijke aan elkaar plakken van halve voorzetsels aan werkwoorden en zelfstandige naamwoorden. Ik heb het geprobeerd, ik ben tot het derde hoofdstuk gekomen en heb het toen geërgerd weggelegd. Zonde van mijn tijd.
0	Om heel eerlijk te zijn vond ik het boek zo langdradig beschreven dat ik ergens halverwege gestopt ben met lezen. Jammer, want het is wel echt mijn genre, maar ik kwam er gewoon niet doorheen.
0	Na een sterk begin met de scène in Londen een langdurig deel waarin er veel te veel korte dialogen zijn, wat het lezen vermoeiend maakt, inderdaad ook - zoals de vorige reageerder meldde - met een erg matige zinsopbouw. Laatste 150 pagina’s van het boek redelijk spannend en onderhoudend. Al met al houdt het niet over, wat tegenviel gegeven de bekendheid en status van Baldacci. Ik had niet vaker boeken van hem gelezen en had er meer van verwacht, omdat hij overal prominent in de boekhandels ligt... Ik las laatst een boek van Stephen King. Ondanks dat ik nietvan horror houd (wist niet dat dit erin voor kwam) vind ik hem een betere schrijver.
0	Wederom een boek met lovende kritieken dus ik wilde graag lezen of het de ophef waarmaakt. Het onderwerp is de tweede wereldoorlog en iemand die niet gevonden mag worden. Ik viel erbij in slaap, het is de zoveelste variant op een zeer bekend thema, jammer
0	Ik vat niet helemaal waarom iedereen zo lyrisch is over dit boek. Het is gedateerd, totaal niet spannend en de uitgebreide detailbeschrijving is te overdadig aanwezig. Daarnaast ook nog eens smaakgevoelig, aangezien de omschrijvingen van het interieur als prachtig worden omschreven, maar uitermate kitsch overkwamen. Uiteraard is dat mijn mening als lezer, maar gezien het niveau van andere thrillers in de markt is dit echt beneden de maat en geen aanrader voor doorgewinterde thrillerlezers. Als men er 2 sterren aan wil geven kan ik dit snappen, maar ik kom niet verder dan 1 ster. Helaas.
0	Na de eerste twee was ik zeer benieuwd naar deze, maar wat viel dat tegen. De spanning komt nog net niet pas op de laatste blz. maar het scheelt niet veel. Het hele boek door een hoop vaag gezeur over waarom de hoofdpersoon claustrofobie heeft en hoe ze haar kinderjaren in een commune heeft beleefd. Ik vond het ook zeer afstandelijk geschreven, het raakte me totaal niet. Heel erg jammer want de eerste 2 waren zo goed.
0	De korte inhoud is hier al gemeld. En meer is er ook niet te melden. Je verwacht met spanning, opbouw van relaties, spanning.... maar nee. Eert gebeurt eigenlijk niets verder. Zwakke prestatie van deze schrijfster.
0	Hoe goed ik de andere delen van de serie ook vond, Claire was echt niets voor mij. De liefde tussen de hoofdpersonages was eerder irritant dan mooi, en hun innerlijke monologen saai en langdradig. Ik hoop dat de volgende boeken het originele niveau weer halen.
0	Ik kwam met De Wandelaar van Adriaan van Dis in aanraking door het Euregio Literatuurproject voor Jongeren waaraan ik deelneem. Voor meer informatie over het project kan men kijken bij mijn reactie op Eldorado (Laurent Gaudé. Het boek gaat over een man die een hond 'krijgt' na een brand in een flat vol illegalen in Parijs. De man is licht neurotisch, en wandelt elke dag de zelfde route totdat hij getuige is van een brand vlakbij zijn huis. Hij is nieuwsgierig en loopt erop af. Veel ramptoeristen hebben zich al bij het brandende gebouw verzameld en kijken naar het gruwelijke schouwspel. Dan springt er plots een hond naar beneden die zich meteen bij Mulder voegt, ookal kent hij de hond niet. De politie vraagt hem de hond mee te nemen en te wassen en daarna terug te geven aan de rechtmatige eigenaar. Maar de hond lijkt van niemand in het speciaal te zijn, maar kent de vele zwervers en illegalen. Op hun dagelijkse routes leert Mulder zo veel nieuwe mensen kennen, mensen die hij anders alleen voorbij zou lopen. En hij wil iets voor hen doen, maar dat is nog niet zo succesvol. Ik vond dit boek een beetje tegenvallen, en eigenlijk vooral saai. Er worden in het boek verschillende verhaallijnen gepresenteerd maar ik vond dat er niet één was die goed genoeg werd uitgewerkt. De schrijver probeerde zich ook niet op één groep van de verstotenen te richten maar haalt er meteen alles bij wat hij zich kan bedenken (zwervers, illegalen, criminelen, enz). Er worden te veel verschillende verhalen verteld waardoor je weliswaar veel verschillende verhalen te lezen hebt, maar die het verhaal niet ten goede komen. Zo is er opeens een hongerstaking die een paar pagina's flink belicht wordt, maar die verder heel weinig met het verhaal te maken heeft. De schrijfstijl vond ik weinig meeslepend, maar verder niet moeilijk, en het is natuurlijk een boek in een ander genre dan dat ik gewend ben. Maar als roman vond ik andere romans toch een stuk beter. Jammer, maar het boek heeft me gewoon niet voldoende kunnen boeien. Ik denk dat ik het boek ook weer snel vergeten ben. En wat ik net nog vergeten was te melden, was de ronduit afgrijselijke kaft (glimmend roze), en zoiets doet het boek natuurlijk nooit goed.
0	Heel simpel geschreven, vrij weinig diepgang in het verhaal. Niet mijn boek, maar kan me voorstellen dat het makkelijk wegleest tijdens bijvoorbeeld een relaxte vakantie.
0	Dit boek gaat over een overleden Koerd die een werknemer bij een uitvaartbedrijf berichten stuurt om crematie te voorkomen en repatriëring te bewerkstelligen. Ik weet niet zo goed wat ik ervan moet vinden. Het leest makkelijk weg, maar echt boeiend vond ik het niet.
0	Een walgelijk boek. Chicklit van de meest smakeloze soort. Ordinair, platvloers en sensatiebelust. Eindbestemming: papierversnipperaar.
0	Jaren geleden heb ik alle boeken van Maj Sjöwall en Per Wahlöö gelezen en ik herinner me dat ik ze geweldig vond. Dit boek is een samenwerking tussen May Sjöwall en Tomas Ross, en het heeft terug die tijdsgeest. Toch vond ik dit boek niet zo goed als ik me herinner van de andere boeken. Ik werd niet in het verhaal gezogen en de afhandeling van de plot, de plot op zich, was zwak.
0	Na veel goede recencies te hebben gelezen pakte ik dit boek vol verwachting op. Helaas bleek al snel dat de hoofdpersoon behoorlijk irritant was in haar achterdochtige gedachtengang. Verder worden andere karakters totaal niet uitgediept en is de spanning ver te zoeken. Geen aanrader dus.
0	Moordenaarsspel is een aardig boek maar meer ook niet. De personages zijn goed uitgewerkt, maar Kates achterdocht begint na een tijdje vervelend te worden. Het is dan ook veel van hetzelfde en de spanning laat wel erg lang op zich wachten. De ontknoping is dan wel weer aardig, maar volgens mij had er meer in het verhaal gezeten. Jammer maar helaas, van mij krijgt dit boek dan ook niet meer dan 2 sterren.
0	Het is dat af en toe het woord vacht of pootje valt, anders zou je bijna vergeten dat de hoofdpersoon geen gewone neuroot maar een cavia is. Dat lijkt er verder ook niet echt toe te doen in deze kantoorsatire, die niet zo geslaagd is als haar boeken over taal. Een paar situaties zoals "de boswandeling" waren wel grappig, maar verder was ik er snel doorheen.
0	De eerste 200 bladzijdes zijn niet door Harlan Coben geschreven! Daarna neemt hij het stokje over, en probeert er nog iets van te maken. Helaas, de laatste 50 pagina zijn duidelijke de beste. Ik ben een heel groot fan van Harlan, maar dit keer slaat hij de plank echt mis.
0	Helaas viel dit boek mij wat tegen :-( Aan de schrijfstijl van Isa Maron ligt het niet, want haar schrijfstijl is wel lekker vlot. Het is meer het verhaal wat mij totaal niet raakte. Ik merkte, dat wanneer het over het verleden ging van Olga, dat het mij boeide en het mijn aandacht kreeg, maar zodra het overging op de erotiek liet het mij los. Misschien dat ik het boek daarom ook vooral in het begin verwarrend vond. Op de helft heb ik getwijfeld om door te lezen, omdat het boek mij niet wilde raken. Het gaat een stapje verder dan de boeken van Heleen van Royen, terwijl ik die juist wel heel aardig vond. De SM wereld komt duidelijk naar voren en de handelingen zijn ook uitvoerig beschreven. Voor mij ging het nét ietsje te ver... Ik snap ook totaal niet wat haar verleden met de sm wereld te maken heeft.
0	Het boek speelt zich gedurende een zeer lange periode af op dezelfde plaats. Dankzij het mooie personage van Ruby en de band die ze heeft met haar moeder blijf je als lezer verknocht aan het boek. Tot het einde nadert.. Het plot is enorm voor de hand liggend en saai. Ik heb het gevoel dat ik de tijd die ik in het lezen gestoken heb een beetje heb verspild. Jammer!
0	Zo zie je maar hoe verschillend mensen over een boek kunnen denken. Wat een afschuwelijke schrijfstijl heeft deze schrijster in dit boek. Niet door heen te komen. Ze kan nog wel een verhaal bedenken, maar heeft gewoon geen schrijverstalent, althans niet in dit boek. Het IJshuis ging nog wel, maar wat mij betreft dit boek: Laten liggen.
0	Een teleurstellend boek, niettegenstaande alle positieve kritiek. Het leest allemaal wel vlot, maar het verhaal zit zwak ineen, is nergens echt spannend en weinig overtuigend. Jammer. Van een Gouden Strop verwacht ik beter.
0	Ik kon er maar niet inkomen in dit boek. Ik vond er teveel toevallige dingen inzitten en dingen die er totaal niet toe doen. Soms ongeloofwaardig ook. Niet mijn soort boek, vrees ik.
0	Dit is het eerste boek van Karin Slaughter dat ik lees. Het begon goed maar werd daarna, voor mij toch, wat langdradig. De spanning die in het begin werd opgebouwd, verdween volledig. Voor mij een niet zo'n geslaagde kennismaking.
0	Hoe ben ik toch op het idee gekomen om dit boek uit de biep te halen? Wie heeft het aanbevolen? Misschien ben ik wel op de titel afgegaan; interessant, hypnose en dat in combinatie met een thriller. Ik ben het met veel dizzies hieronder eens: raar taalgebruik (verleden en tegenwoordige tijd door elkaar zonder duidelijke reden, een keer wisseling tussen "hij" en "ik" idem), boek zou er drie keer zo dun op vooruit gaan, en vooral veel onwaarschijnlijkheden. Ze rammen de bestsellers ook maar in elkaar tegenwoordig. Wanneer komt de film? Deel 2? Deel 3? Deel oneindig? Bah, teleurstellend.
0	Beetje magere thriller van Reichs. Nauwelijks plot en spanning en de karakters komen ook niet al te boeiend uit de verf. Het boek is bovendien geschreven alsof het hier een aflevering van Bones betreft met aan het eind van ieder hoofdstuk een soort van cliffhanger. Dat werkt natuurlijk niet op papier.
0	Zo zie je maar weer, lees eerst even recensies voordat je een onbekend boek koopt. Ik kocht dit boek "blind" in de winkel omdat het me op zich vrij spannend leek. Helaas voor mij bleek dit absoluut niet het geval. Had ik ook maar de Vrij Nederland Thrillergids geraadpleegd of de volkskrant voor een recensie, daar komt het boek er niet genadig van af. En ik moet ze absoluut gelijk geven. Wat een miskoop is dit geweest!!!
0	Uitgelezen, maar met braakneigingen. Wat een afschuwelijke ‘thriller’. Nou ja, thriller... het is eerder een in woordjes neergepend computerspelletje. Geen greintje menselijkheid of emotie, geen spoor van een verhaallijn. En kennelijk zijn er ook leiden die dit geweldig vinden. Beangstigend.
0	Zonder in te gaan op het plot van het boek; de eerste helft is wel spannend en goed geschreven maar door de tweede helft heb ik mij doorheen moeten worstelen. Gaat mij te ver om dit boek met drie sterren te waarderen.
0	Op zich wel een grappig boek, maar met een aantal feitelijke onjuistheden over de locatie waar het verhaal zich afspeelt (Amsterdam Noord). Als je met de bus bijv naar het CS gaat, ga je niet door de Coentunnel, maar door de IJtunnel; als je de Nieuwendammerdijk afloopt, kom je niet in het Twiske, etc. Aangezien ik zelf ben opgegroeid, begon ik mij zo te storen aan deze onjuistheden, dat ik het boek verder niet meer goed op waarde kon schatten. Jammer, want gaf mij het gevoel dat schrijfster weinig research had gedaan en zelf nog nooit in Noord was geweest.
0	Ik heb het boek niet kunnen uitlezen. Heel veel van hetzelfde teksten, herhalingen van zetten en onwaarschijnlijkheden. Ik ben opgehouden met lezen na de crematie. En ik heb er geen spijt van.
0	Ik keek echt enorm uit naar dit boek. De andere boeken van Bart Römer vond ik al erg goed en blijven positief in mijn geheugen. Dit boek kon me echter minder bekoren. Het duurde zo ontzettend lang voordat ik het verhaal interessant vond en daarnaast was het ook allemaal heel zweverig enzo. Daar zit ik gewoon niet op te wachten! Uiteindelijk heb ik de laatste 100 blz. met geweld gelezen, zodat ik er maar vanaf was. Erg jammer.
0	Wat een teleurstelling was Zwanenzang! Ik kan bet helaas absoluut niet eens zijn met de reacties van de andere lezers wat betrefd dit boek. Het verhaal gaat over een groep vrouwen die, toen ze jong waren een ander meisje flink hebben gepest. Nu wordt de een na de ander vermoord. Dat zou de basis kunnen zijn van een goed boek, maar dat is hier niet het geval. Het begon al na drie pagina's toen ik enorme kromme tenen kreeg toen zij iemand met anorexia beschreef als een 'gratenpakhuis'. Dat vind ik totaal respectloos voor mensen die aan een ziekte lijden. Naarmate het verhaal vorderde ergerde ik me steeds meer op de amateuristisch schrijfstijl, die in mijn ogen absoluut geen literatuur zou mogen heten, en de vrij beperkte woordenschat. Het verhaal is voorspelbaar, zodra de uiteindelijke dader in beeld komt, heb je het al wel door, echt spannend vond ik het nergens. Alle personages zaten onder de plak bij hun moeder en hadden seksuele problemen, dit lijken mij - ik heb geen andere boeken van Loes den Hollander gelezen - thema's waar ze graag over schrijft en die ze dus ook telkens gebruikt. Jammer, ik denk dat ze met het idee in staat zou moeten zijn geweest een goed boek neer te zetten. Maar haar invulling van het verhaal samen met de amateuristische schrijfstijl maken het tot een mislukking. Boeken van haar gaan voortaan aan mij voorbij.
0	Eenmaal in het boek en over de helft leest het snel weg. De plot zit goed in elkaar en verrast je als lezer. Het einde is verrassend en zowel de plot als het einde had ik niet aan zien komen. Goed gedaan! Goede psychologische thriller met een origineel onderwerp!
0	Ik vond het boek een beetje langdradig maar wilde wel weten hoe het afliep... Ik heb hem dus ook wel uitgelezen omdat ik toch wel nieuwsgierig was... Pas aan het eind werd het boek echt spannend .... Een verrassend eind....
0	Dit boek viel mij enorm tegen. Ondanks dat het wel vlot geschreven was, vond ik het ook een verhaal met veel losse eindjes. Bovendien vond ik het erg onwerkelijk dat iemand met een kantoorbaan maar kan komen en gaan wanneer hij of zij dat wil. Wàt een afknapper, dit boek. Zelfs het plot! Dit is beslist geen thriller, maar meer een onsamenhangende chicklit.
0	Ik heb het boek niet uitgelezen. Eerdere boeken van Crichton vond ik spannend maar dit boek is zo ongeloofwaardig en onzinnig het het bijna lachwekkend is.
0	Ongeloofwaardige plot, ongeloofwaardig motief, ongeloofwaardige ontknoping. In tegenstelling tot wat de flaptekst beweert komt dit boek nog niet aan de enkels van Agatha Christie, Dan Brown of Carlos Ruiz Zafón.
0	Dit boek was erg ingewikkeld en erg moeilijk te volgen. Ook vond ik het taalgebruik lastig. Ik denk dat als het wat makkelijker geschreven was, dat het dan best een leuk verhaal zou zijn
0	'November Road' is zowel het verhaal van Frank, als dat van Charlotte. De stukken waarin ze samen voorkomen, zijn het aantrekkelijkst. Helaas ontmoeten ze elkaar pas halverwege het boek. Het is me een raadsel waarom dit boek is opgehangen aan de moord op Kennedy, die lijkt er echt bij de haren bijgesleept te zijn. Op elke pagina lijkt een nieuw personage op te duiken en dat allemaal omdat er één man op de vlucht is. Je leert de hoofdpersonages enigszins kennen, maar op geen enkel moment werd ik echt meegesleept door wat ze beleefden. De spanning was ver te zoeken, vond ik. En wanneer alles naar het einde toe in een stroomversnelling komt, was ik de interesse in de afloop van het verhaal grotendeels verloren. Nee, dit is geen boek dat blijft hangen, eerder een om snel te vergeten. Oh ja, om met een positieve noot af te sluiten: met de manier van schrijven is niets mis, dus heel misschien krijgt Lou Berney ooit een herkansing.
0	Baantjer kondigde aan te stoppen met schrijven maar kon het blijkbaar toch niet laten. Het resultaat is Een Rus in de Jordaan, een boek dat in samenwerking met Simon de Waal tot stand is gekomen. Het is een aardig tussendoortje maar meer ook niet. Positief is wel, dat er nog geen verzameling standaardzinnetjes is opgebouwd die te pas en te onpas in het boek wordt rondgestrooid (zoals bij veel De Cock deeltjes het geval was)
0	Het boekje stelde niet veel voor. Gewoon een aardig tussendoortje.
0	Vrij simpele schrijfstijl. Pas aan het eind een beetje spannend. Bovendien zijn we in de Scandinavische thrillers zo langzamerhand overvoerd met manlijke rechercheurs die zwelgen in hun misere en vervolgens de helft van het boek laveloos doorbrengen.
0	Tegenvaller, moeilijk in te komen en te volgen...
0	Al veel over gehoord maar nog nooit iets van gelezen ik heb er mij doorgeworsteld. ik ben geen fan. De titel vond ik heel speciaal maar voor de rest. Ik vind dat de korte inhoud eigenlijk niet overeenkomt met het verhaal. Het gaat meer over het leven van een dronkaard en zijn kroegentocht. De rest komt weinig aan bod misschien was dit de bedoeling jammer maar helaas .
0	Het boek begint sterk. Hoofdpersonen worden zeer uitgebreid beschreven en hun geschiedenis verteld. De spanning wordt flink opgebouwd, maar het boek lost die belofte naar mijn mening niet in. Ik zal geen spoilers in deze recensie zetten. Het einde van het boek vond ik erg onbevredigend.
0	Het 740 pagina’s tellende boek van Svealena Kutschke wordt een wervelend familie-epos genoemd, waarbij wordt verwezen naar Het achtste leven (voor Brilka) van Nino Haratischwili. De overeenkomst met dat boek bestaat uit het feit dat het een aantal generaties van een familie volgt tijdens oorlog. Maar het grote verschil tussen deze boeken is dat Het achtste leven (voor Brilka) chronologisch wordt beschreven en dit boek niet. Dat maakte het voor mij heel verwarrend tijdens het lezen. Het boek beschrijft wel mooi hoe het leven van een kind (in dit geval waren het met name dochters) wordt beïnvloed door de (voor)ouders. De stad in dit boek is Lubeck, een Duitse stad aan de Trave. De meisjes in dit boek zijn Lucie, haar dochter Freya en de kleindochter Jessie. Lucie wordt geboren in 1908 onder vreemde omstandigheden en met de gave (lijkt mij meer een vloek) dat ze de duivel kan zien. De duivel keert dan ook regelmatig terug in het verhaal, maar zijn rol in het geheel is mij niet duidelijk geworden. Doordat het verhaal niet chronologisch verteld is, wekt het de indruk dat er wordt toegewerkt naar een ontknoping, maar het verhaal ging voor mijn gevoel uit als een nachtkaars. Er lijkt veel symboliek te zijn gebruikt, maar helaas met te diepe betekenis, want ik kon het niet doorgronden. Waarschijnlijk valt dit boek meer onder de noemer Literatuur en daar heb ik in het verleden wel meer de ervaring mee dat ik de bedoeling van de schrijver niet begrijp.
0	Eigenlijk een meer dan redelijk verhaal, alleen jammer van die gekunstelde schrijfstijl en die ongelukkige woordkeuze. Soms wordt hetzelfde adjectief tot drie maal toe gebruikt in amper twintig regels! Kan iemand me trouwens vertellen wat "iets op een efficiënte toon zeggen" (p. 42) precies is? Met alle respect voor de heer Abagnale, wat hij meegemaakt heeft, is zeer zeker spannend en meeslepend, dat trek ik niet in twijfel. Het getuigt eveneens van een grote intelligentie en dat het om een waargebeurd verhaal gaat, maakt het hele boek nog interessanter, maar men kan nu eenmaal niet van alle markten thuis zijn. Geachte meneer Abagnale, als ik u was, had ik een ghostwriter ingehuurd.
0	Eindelijk weer een boek van dit duo. Ik heb het boek gekocht en ging naar huis met de gedachte: lekker lang lezen, heerlijk. Maar het bleek een grote tegenvaller, veel woorden, chaotische zinsopbouw, onsamenhangend... zucht. Moeizaam door het boek geworsteld en uiteindelijk kan ik niet zeggen hoe het verhaal is afgelopen. Nee, dit is helaas een misser van dit, anders steengoede duo. Ewert Grens blijft natuurlijk wel een apart geval, maar in dit boek komt hij niet uit de verf. Jammer.
0	Flutromannetje is misschien wat overdreven maar het zit er dichtbij vind ik. Leuk om op een regenachtige dag even te lezen maar meer niet. Voorspelbaar en niet echt boeiend.
0	een boek vol met sex, leesbaar verhaal, maar wel met oppervlakkige personen.
0	Wat was dit boek voor mij een tegenvaller! Ben echt blij dat ik de andere twee boeken eerst heb gelezen. Heb het met moeite doorworsteld en dan alleen nog uitgelezen om toch te weten wie nu de dader is. Als ik Het laatste offer eerst had gelezen dan had ik de andere twee nooit meegenomen uit de bib om te lezen en dat zou dan zonde zijn geweest want die zijn dan wel schitterend, vooral De zondares. Voor mij zeker geen aanrader
0	Het was echt een slecht boek al de vorige Aspe's waren duizend maal beter ik hoop dat de volgende mij terug kunnen bekoren.
0	Niet zo heel bijzondere financiële thriller van Ridpath. Hoewel financieel, het verhaal speelt zich weliswaar af in de wereld van de snelle beleggersjongens en -meisjes, maar het boek is vooral een doodgewone whodunnit. De plot is niet erg ingewikkeld en de karakters blijven nogal plat. Zwakste punt van het boek is wel dat het verhaal wordt verteld vanuit hoofdpersoon Chris, maar tegen het einde krijgen we opeens een switch tussen verschillende personen. Kennelijk wist Ridpath niet meer zo goed hoe hij hier een einde aan moest breien. Het boek gaat dan ook een beetje als een nachtkaars uit.
0	Ik heb het boek uitgelezen, omdat ik nieuwsgierig was naar de afloop, maar dit is eerste deel was voor mij genoeg. Jessica Haider is het ype vrouw waar ik nooit mee bevriend zou willen zijn, maar zo ver mogelijk vandaan zou blijven. Het verhaal vind ik te vergezocht. En de vergelijking met Dexter...nou nee
0	Niet uitgelezen, erg saai en er gebeurd eigenlijk niks....
0	Paolo en Lisa de hoofdpersonages kennen elkaar niet. Zij is boerin en hij lesgevende weduwnaar. Beide hebben een vermoeiende reis van het vasteland achter de rug. Louisa komt haar echtgenoot opzoeken, een tweevoudige moordenaar en hij bezoekt zijn zoon die aangesloten is bij een linkse terreurgroep. Ze zijn de enige bezoekers die naar een speciale afdeling moeten op het meest afgelegen deel van het eiland met een zeer streng bewakingsregime. Met mondjesmaat komt men meer te weten over de achtergrond van beide beschuldigen. Ondanks zeer goede recensies over het boek kon ik er mij niet aan binden. Ik bleef altijd op mijn honger zitten en ik las me letterlijk vast in het verhaal die beide personages wilden vertellen.
0	Nee, dit boek heeft het niet. Het eerste deel was taai en rommelig geschreven. Perspectieven onduidelijk en ook de sprongen in de tijd vond ik niet altijd even fijn. Toch doorgelezen omdat ik me dit ook kon herinneren van andere boeken van deze schrijfster. En inderdaad in het tweede deel, waarin de gevangenisbelevingen van Poppy uit de doeken werden gedaan vond ik het wel heel boeiend en wilde ik doorlezen. Helaas duurde niet lang voor het verhaal weer als een kaartenhuis in elkaar stortte en ook het einde gaf niet de voldoening waar ik op hoopte. Jammer!
0	Tenenkrommend slecht dit boek. Ik heb mij meerdere malen plaatsvervangend geschaamd voor de kinderlijke stijl waarin dit boek geschreven is. Met een 'literaire thriller' heeft dit prul in de verste verte niets te maken. Gauw vergeten.
0	Dit is een van de mindere boeken van deze schrijver. Het verhaal komt traag op gang. Pas tegen het einde gebeurt er eindelijk iets dat als thriller aangeduid kan worden. Een wat 'dun' verhaal met een flauwe ontknoping. Verder is de schrijfstijl matig van kwaliteit.
0	Dit was mijn laatste Binchy. Vroeger was ik een echte fan van haar. Haar laatste twee boeken vond ik al veel minder, deze vind ik nog minder. Alsof de fut eruit is bij Maeve, alsof ze inmiddels op de automatische piloot is gaan schrijven. Jammer hoor.
0	Mooi geschreven hoofdstukken die zich in het verleden afspelen worden helaas afgewisseld met mindere in het heden. De hoofdstukken over Marrit doen mij denken aan de stijl van een jeugdboek, waarbij de hoofdpersoon mij tegenstaat. Haar in mijn ogen dommige keuzes en acties, wekken bij mij dusdanige irritatie, dat ik het boek na 100 pagina's heb weggelegd. Ik kan me wel voorstellen dat een verfilming van Evenbeeld me wel zou kunnen bekoren, mits het karakter van Marrit boeiender zou worden verbeeld.
0	Gekocht vanwege de lovende recensies en het interessante idee. Voor mij een teleurstelling. Niet zozeer qua verhaal op zich maar de manier van schrijven. Zinsbouw, indien daar al sprake van is, is zeer kort. Bijna staccato. Alsof de concentratieboog van de schrijver net zo kot is als van veel hedendaagse lezers. Voor mij is dat zeer onprettig lezen en doet daarmee voor mij afbreuk aan het verhaal en het op zich leuke idee.
0	Omdat de overige bestsellers steeds uitgeleend waren mijn eerste kennismaking met Brown. Hoge verwachtingen niet ingelost. Wie een beetje technische achtergrond heeft zal dit boek bijna lachwekkend vinden. Hopelijk zijn de andere boeken beter. Leest zeer luchtig, spijtig genoeg gesteund op onvoldoende research in de materie van computers. Het zijn helaas niet de beste boeken die het meest gelezen worden. Ga toch nog eens een ander proberen van dezelfde auteur.
0	Wat een ontgoocheling. Het is geen boek dat uitnodigt om verder te lezen. De spanning die Grossman tracht op te bouwen, wordt telkens weer afgebroken. Wat MOMUS er dan tussen komt doen, blijft mij een raadsel, vooral het 'easter egg' blijft vaag. Het had kunnen verweven worden met elkaar om zo tot een spetterend einde te komen, maar niks. Ik had een compleet verrassend einde verwacht, hadden de laatste 20 pagina's anders geschreven geweest, dan kon ik nog spreken van een redelijk boek. Nu ben ik echt ontgoocheld. Ik had het geld beter besteed aan een beter boek... Van deze auteur geen boeken meer. Sorry.
0	Tja, een bijzonder boek en dat is het! Het begin was erg boeiend. Hoe vergaat het een jonge, beginnende docent op een middelbare school. Maar gaandeweg het boek wordt het verhaal absurder. Ik wilde wel steeds doorlezen maar het verhaal staat af en toe wel erg ver van de werkelijkheid af. Ik hoop in ieder geval niet dat het verhaal representatief is voor Middelbare scholen.
0	Heel wat gelezen van Brouwers. Deze is zo n 180 pagina's te lang
0	Toen ik de achterkant van dit boek had gelezen dacht ik dit is vast een mooi boek. Maar helaas het duurde vrij lang voordat ik in het verhaal zat. De verhaal lijn was erg onduidelijk. Ik heb het boek uit gelezen maar het vervolg hoef ik niet echt te lezen. Wat dat betreft kan ik de mede rececenten gelijk geven. Zo bijzonder was het niet. Jammer.
0	Aangezien ik een fan ben van de (oude) werken van Grisham en Baldacci en zéker van The Firm, zou dit boek ideaal zijn voor mij. Tenminste, als ik de beschrijving op de achterflap en op de cover mocht geloven. Helaas viel het boek mij, misschien wel gezien die verwachtingen, tegen. De acties werden in snel tempo beschreven. Misschien wel te snel, want ik heb geen moment het gevoel gehad dat ik lekker in het boek zat. De relatie van Mike met zijn vader en de kwaliteiten die zij als kleine crimineel hadden die nu van pas kwamen in hun netelige situaties vormden voor mij de hoogtepunten uit dit boek.
0	Ik begrijp de hoge waardering niet. Het boek viel me tegen. Ik vond t verhaal rommelig. Net als je er "in" dreigt te komen begint er weer een nieuwe verhaallijn. Verder vond ik t hoofdpersonage niet sympathiek. Niet dat een inspecteur vriendelijk hoeft te zijn maar je moet je wel kunnen inleven in t personage. Ik heb t boek snel uitgelezen en sommige pagina's gescand.
0	Soms moeilijk leesbaar doordat de tekst doorheen de mooie grote tekeningen gedrukt staat. Zoals de cover zegt "Het verhaal bij de film", zonder de bijhorende film komt het niet tot zijn recht en is het niet meer dan een mooi geïllustreerde filmbeschrijving.
0	Ik vond het een onbenullig boekje. Nadat ik het had uitgelezen wist ik de volgende dag al niet meer waar het nou precies over ging.
0	Hij kon me niet bekoren. Heb gelezen tot pagina 80, en dat heeft me heel veel tijd gekost. Misschien neem ik hem ooit terug vast..
0	In zijn strijd om meer empathie te kweken in onze samenleving scheert Jesse Klaver gemakshalve maar even de niet links-stemmers over een kam: De Rutte-, Wilders- en andere streepjes-Nederlanders moeten zich meer bewust zijn van de zwarte bladzijden in onze geschiedenis.... Wil hij hiermee zeggen dat allen die ook maar een beetje afwijken van de linkse politieke gedachtegang geen weet, geen interesse en geen respect hebben voor de duistere kant van de Nederlandse Geschiedenis? Zo ja, dan beschouw ik die denkwijze van zijn kant als populistisch, kortzichtig en vooral als totale nonsens. Als historica ben ik me wel degelijk bewust van de Vaderlandse Geschiedenis, hekel ook ik de politieke hedendaagse 'oorlogstaal' en voel ik hetzelfde medeleven voor de wereld om mij heen zoals hij die voor zichzelf beschrijft in dit essay. Maar voel ik vooral de klap in het gelaat over zijn wij-zij-gedachtegoed waar hij net zo hard aan mee doet: de empathische (groen) links-stemmer tegenover de andere streepjes-Nederlander. Over een balk in eigen ogen gesproken...
0	Een ongelooflijk slecht geschreven boek! De hoofdpersoon is een verwend, naief, arrogant mens. Als ik er van uit ga dat de auteur levenswijsheden heeft mee willen geven door de ontwikkeling te beschrijven van deze vrouw, dan heeft hij de plank volledig mis geslagen. Hoogdravende woorden laat hij haar zeggen. Onlogische ontwikkeling van haar gemoedstoestand. Het gebruik van het dagboek van een joodse vrouw in Auschwitz vond ik uitermate smakeloos.
0	Nadat er aardig wat enthousiasme over de film voorbij kwam was ik benieuwd naar het boek, maar voor mij viel die erg tegen. Het verhaal is erg gebouwd op de plot, die naar mijn idee redelijk voorspelbaar was. Hierdoor kwamen de karakters niet heel erg naar voren wat ik toch wel mistte. Het lijkt mij ook een boek die wat meer geschikt is voor de jongere YA lezers, maar ik ga niet verder in deze serie.
0	Het thema van “Anna” is niet zo heel origineel. Het 13-jarige meisje staat er met haar vijf jaar jongere broertje Astor alleen voor als alle volwassenen zijn overleden aan een mysterieuze ziekte. In het (recente) verleden hebben meer auteurs voor deze invalshoek gekozen. Het gaat om de uitwerking en daarin schiet Niccolo Ammaniti over de hele linie tekort. De eerste dertig pagina’s van “Anna” zijn veelbelovend maar daarna ligt er een grauwe deken van middelmaat over het verhaal . Teleurstellend als je weet dat Ammaniti veel beter kan. De interactie tussen Anna en Astor komt niet echt tot leven en hoewel er een duidelijke boodschap door het hele boek heenloopt is het snel duidelijk dat het verhaal op de helft al op een dood spoor is beland. Het slot is tegenvallend en vrij abrupt. Natuurlijk is het mooi geschreven, dat is wel toevertrouwd aan deze Italiaanse auteur. Het is alleen niet genoeg om er ook een boeiend en meeslepend boek van te maken.
0	Het idee van dit boek is leuk, maar de hoofdpersoon is ontzettend vervelend, onaardig en zeurderig en het verhaal is slecht uitgewerkt.
0	Ik was een van de 1000 hebban lezers die het boek Billie & Seb als give away hebben gekregen. Helaas viel het boek tegen. Het was moeilijk te volgen en nooit kwam ik echt goed in het verhaal. Het boek uitlezen was toch enigszins een worsteling. Het is niet helemaal het genre dat mij aanspreekt.
0	Ik heb met dit boek hetzelfde gevoel wat ik bij de meeste boeken van Crichton heb: een interessant thema wat vlot wordt verteld maar het pakt je nergens. Volop aktie, maar het kost me geen enkele moeite om dit boek weg te leggen. Zonde.
0	Volgens mij ben ik de één van de weinige, die niets heeft met dit boekje... Ik snap heel het verhaal wel, maar het kon mij dus niet bekoren. Normaal kun je dit boekje in enkele uurtjes uitlezen, maar ik heb er dus met horten en stoten 2 dagen over gedaan. Steeds dacht ik dat het ontroerende nog moest komen, maar helaas niet voor mij... Op veel punten vind ik het zelfs saai. Misschien dat het komt, doordat ik al heel snel doorhad wat het verrassende plot zou zijn, maar dan nog heb ik niets met de schrijfstijl van Philippe Claudel. Het is dat het zo'n dun boekje is, maar anders had ik het dus aan de kant gegooid. Zo zie je maar weer, dat een dun boekje niet hoeft te betekenen dat het binnen no- time uit is. Sorry voor al die mensen, die dit een geweldig boekje vinden, maar ik kan er niets anders van maken dan mijn eigen leeservaring geven...
0	Het verhaal in het boek is goed en zet je aan het denken, maar het leest mijns inziens niet makkelijk weg en komt redelijk laat op gang. Ik twijfel tussen 2 en 3 sterren. Aangezien ik het boek niet aan een ander zou aanbevelen, heb ik voor 2 sterren gekozen.
0	Het thema spreekt mij aan, maar ik kon het niet opbrengen het boek uit te lezen. Het boek trok mij niet in haar wereld.
0	Links en rechts wel positieve recensies gelezen maar wat een afknapper voor mij. Veel actie, achtervolgingen. Veel techniek ook van het internetgebeuren. Hoofdpersoon moet aan de jacht van een duister netwerk zien te ontkomen, onderweg valt enige persoonlijke schade maar welke emotie dat oproept. Door veel bladzijdes ben ik snel doorheen gelopen omdat je toch wel wil weten hoe het afloopt. Onwerkelijke wendingen en constructies. Dit was mijn eerste Den Tex en meteen de laatste. Geef mij maar de skandinaviers en René Appel.
0	Hoewel het boek op genoeg punten spannend is, schort er ook het een en ander aan, wat jammer is. De namen van de personages zijn niet uit te spreken en daardoor moeilijk te onthouden. Verder blijven ze nogal oppervlakkig. De twee hoofdpersonen maken soms wat ruzie (door de hoge druk waar ze onder staan) maar lossen dit vrijwel meteen weer op met veel begrip voor elkaar. Spannender was het geweest als hun onderlinge vriendschap door de druk die op hen ligt ook in zwaar weer was gekomen. Het einde is ontzettend gehaast afgeraffeld, als het nog even af moest voor een deadline. Jammer, want dit doet afbraak aan de rest van het boek, wat wel een prima tempo heeft. Los van bovenstaande problemen is het helemaal geen slecht boek. Er zit voldoende spanning in en vragen die onbeantwoord blijven nodigen zeker uit tot het lezen van opvolgende delen.
0	Het verhaal begint goed; spannend, goed geschreven en boeiend. Halverwege echter slaat het verhaal om in een onwerkelijk verhaal waarin het ene na het andere onnodige personage opgevoerd wordt. De stijl van het lugubere past wel bij de schrijver Case. Al zijn andere boeken gaan die kant op. Toch vond ik dit verhaal té vergezocht. Vooral het stuk waarin de hoofdpersoon in contact treedt met een voodoopriester die een ritueel met hem uitvoert sloeg wat mij betreft nergens op. Ook het einde was abrupt en onbevredigend. De eerste helft van het boek krijgt van mij vier sterren, maar voor het geheel heb ik niet meer dan twee sterren over.
0	Op zich een goed verhaal, maar wel langdradig. Op het eind gaat het verhaal je pakken.
0	Ik vond het teveel gericht op dat een relatie niets is, dat je eigenlijk maar beter geen relatie aan kan gaan, dat je niet hoeft te knokken voor je relatie. Je kan heel duidelijk merken dat de schrijver zelf problemen heeft gehad in zijn relaties en dat van zich af heeft geschreven door te zeggen dat een relatie te verplichtend is, dat je gevangen bent in je relatie, dat je op zoek bent naar erkenning. Nu zullen er vast mensen zijn die dat zo ervaren en misschien heeft de schrijver dat ook zo ervaren, maar uit ervaring weet ik dat het anders kan zijn zonder dat het een verplichting is, maar dat je elkaar respecteert en waardeerd en ook laat groeien. Hij laat ook teveel in mijn ogen doorschemeren dat het niet erg is om 'vreemd' te gaan, dat het aan de partner ligt als die er problemen mee heeft.
0	Ik was bij de gelukkigen die het boek in preview mocht lezen, helaas heb ik enorme problemen met het boek. EN raak ik er niet in verder. Van mij dus helaas geen goede recensie.
0	Wat jammer, als echte leesfan was ik maar wat blij dat ik dit boek in mijn handen kreeg. Roofdier had ik al gelezen maar Sporen dus nog niet. Boeken zijn bij mij zo uit maar bij dit boek heb ik er een eeuwigheid over gedaan. Ik kon er geen spanning in vinden. Veel losse eindjes. Jammer jammer. Hoop dat het boek Dodenrol wel weer goed is.
0	Ik ben toch wat minder enthousiast over dit boekje. Ik vond het een vreemd verhaal met een vreemde vertelwijze en een onduidelijke afloop. Jammer.
0	Evenals bij zijn debuutroman is het een vreemde mengeling van genre-conventies, waarbij de nadruk ligt op kluchtige humor en amusante personages. De vrolijke, onbezorgde toon van zijn debuutroman is echter meer op de achtergrond gekomen en heeft plaats gemaakt voor een bitter gevoel voor cynisme. Daarbij vormt de grote grap van deze roman dat er enerzijds de lulligheid en het kleinburgerlijke van commissaris Pujol wordt beschreven, maar dat het anderzijds heel grafisch en gedetailleerd de meest gruwelijke aspecten van seriemoordenaars in beeld brengt.Toch weet Tusset dit fantastische gegeven niet helemaal ten volle uit te werken. In een geforceerde poging om zo postmodern mogelijk te zijn word er veel toegeschreven aan de rol van het toeval. Dat maakt het plotselinge en het onverwachte tot iets zonder verdere opbouw of bevredigend gevoel van karakterontwikkeling
0	Laat ik beginnen met de complimenten over de verhaallijn. Eenmaal op gang gekomen is dat een goed bedacht verhaal, met af en toe wat ongeloofwaardige passages er in. Maar het voortdurend, bijna letterlijk, herhalen van delen uit Nachtschade is een beetje teveel van het goede. Wanneer je alle terugblikken naar Nachtschade zou verwijderen uit dit boek dan ging er ongeveer 30% van het volume af, lijkt me. Natuurlijk is wel iets nodig om de personages verder diepte te geven maar dit is een beetje teveel van het goede. Terwijl het verhaal zelf behoorlijk heftig is en langzaam naar een oplossing bouwt, is de plot eigenlijk een beetje soft. Er blijven teveel onduidelijkheden hangen over enkele belangrijke (in dit verhaal) personen waardoor het lijkt of Karin Slaughter niet goed weet hoe de volgende delen er uit gaan zien en alle mogelijkheden nog voorhanden wil hebben. Jammer, lijkt teveel op resultaatvoetbal. Ik ben bang dat de volgende boeken een beetje teveel van hetzelfde gaan worden maar ga ze wel lezen. Waarom??? Omdat ze wel spannend zijn......maar wordt wel wat argwanend.
0	Op zich is het niet zo'n heel slecht boek, het leest lekker weg. De humor in het boek is wel goed, soms toch moeten lachen in mezelf. Het verhaal stelt alleen niet zo heel veel voor. Voor mijn gevoel was het verhaal nog niet helemaal afgerond, dus vandaar 2 sterren. Of ik nog meer van haar ga lezen? Vast wel, maar nu even een ander genre.
0	Tijdens de hongersnood in de strenge winter van 1867-1868 in Finland wordt een gezin gedwongen huis en haard te verlaten op zoek naar voedsel en een leefbaar bestaansminimum. Het is het debuutroman van Ollikainen. Het leest op zich goed weg, maar van mij had de schrijver best een stuk weg kunnen laten (een beetje in het begin), want het voegt niks toe. Daarnaast heb ik het gevoel dat het boek maar weinig bladzijdes mocht hebben. Het had uitgebreider gekunt, dan had het boek van mij 1 ster meer gekregen. Nu 2,5 ster.
0	Veel getwijfeld, en toch gekocht. Maar dat had ik beter niet kunnen doen. Het verhaal begint redelijk maar je vraag tje af wanneer de moorden gepleegd gaan worden die op de achterkant van het boek beloofd worden. Pas ergens net voor het midden wordt dan de eerste imam vermoord. En dat wordt ook in twee zinnen vertelt. Goeken verliest zichzelf in alle verhalen die hij er omheen vertelt. Te veel personages, die vervolgens ook niet altijd even goed worden uitgediept. Het verhaal verliest veel vaart doordat steeds maar weer een ander verhaal wordt vertelt. Per hoofdstuk behandelt Goeken een ander subverhaal en op een gegeven oment weet je het echt niet meer. De duikverhalen op zich zijn spannend maar echter weinig relevant. Leuk geprobeerd, maar niet echt geslaagd. De ontknoping maakt echter wel veel goed.
0	Een echte Folsom, spannend en cabaresk. Het plot is mager, de special effects zijn vet, het is geen literatuur maar ook geen lectuur, want niemand kan de lezer zo laten meeslepen in een achtervolging als Allan, en dan maakt het niet eens meer zoveel uit wie de poppetjes voorstellen. De US president in het boek herbergt een karakter die liefhebbers van democratie zeker zullen waarderen.
0	Een absoluut meesterwerk? Een literaire thriller? Dat staat althans op de achterkant van dit boek. Niet zomaar geloven, eerst lezen. En na lezing? Een matig boek, redelijk onderhoudend, maar niet meer dan dat. Te lang, soms langdradig, teveel, te vaak. Een beetje geschreven op effect om vooral die filmrechten te kunnen verkopen? Ach, laat maar. Of toch maar 2 ** sterren.
0	Beter dan de andere twee. Bij deze weet ik nog waar het over ging. Weer vlot te lezen, net als die andere twee. Je hoeft geen Einstein te zijn om te weten hoe het afloopt als je halverwege het boek bent. En toch maar twee sterren. Het was te kort, deze had de honderd pagina's extra mogen hebben die de andere twee te veel hadden.
0	Door de vele hoge sterrenwaarderingen, had ik er veel van verwacht. Ik ben echter zeer teleurgesteld. Ik vond het niet spannend en het plot en de hoofdpersoon waren ongeloofwaardig. Auteur en ik zijn blijkbaar geen match, want haar vorige boek vond ik ook al erg mager.
0	Ben grote fan geweest van Vermeer, maar dit is meer een jonge meiden roman. Ook een beetje uitgekauwd, jammer.
0	Ik zal eerlijk zijn, ik heb dit boek ontvangen, omdat ze er 100 verdeeld hebben over mensen die hun mening hier over zouden geven. Ik ga er dan ook vanuit dat ze een eerlijke mening willen hebben. Ik vond het boek eigenlijk helemaal niets. Het gegeven voor het verhaal is op zich iets waar veel mee gedaan kan worden, maar het komt niet uit de verf en is eerder een rode draad op de achtergrond in een verhaal dat niet altijd even samenhangend verteld wordt. Er had veel meer mee gedaan kunnen worden, maar het blijft een vlak, niet echt spannend verhaal, dat overigens vrij simpel is geschreven. 'Hij maakte de fles whiskey open: klik, klik' ik ga er maar vanuit dat dit niet door een slechte vertaling komt (veel boeken vallen of staan door hun vertaling) maar kom op, dit soort zinnen zijn niet meer van deze tijd. dit is echt een beginnersfout terwijl dit niet Mosby's eerste boek is. Jammer, maar stiekem ben ik blij dat ik hier geen 19 euro voor betaald heb, want dat was het zeker niet waard.
0	Vlot geschreven, maar de vele uitvoerige gedetailleerde wetenschappelijk onderbouwde kennisweetjes die de hoofdpersonen in het verhaal voortdurend vertellen over ruimtelichamen, atoomwapens en wat er verder om de hoek komt kijken haalt wel de vaart uit het verhaal.....
0	In het begin is dit boek nog enigszins grappig, maar na ongeveer 100 pagina's kun je niet anders denken dan: "Nu weet ik het wel." Helaas. Geen aanrader.
0	Met Misterioso was ik aangenaam verrast door Arne Dahl. Mijn verwachting van Kentucky killer lag daardoor ook erg hoog. Helaas kon het mijn verwachtingen niet echt waarmaken en ben ik op de helft blijven hangen. Vooral in het begin wordt er heel veel verwezen naar Misterioso en wat de personages daarin meemaakten. Het lijkt me voor degenen die Myserioso niet hebben gelezen dan ook een behoorlijke dobber om de karakters te leren kennen. De vele momenten dat het onderzoek "vast zit" en er bladzijden lang niets gebeurd maakten het er niet beter op. Voor mij een minder aangenaam vervolg op een aangename kennismaking (Misterioso).
0	Blij dat hij uit is. Dit boek is amper de moeite waard. Veel hoogdravend taalgebruik en dat voor een groep ontspoorde 15 jarige die leskrijgen in de Griekse Mythes. Ook met de hoofdpersonage krijg je in dit boek geen klik. Het verhaal gaat ook niet al te die ergens op in. Af en toe zijn er van die boeken die als thriller op de markt verschijnen, maar het predicaat niet waard zijn. Dit is er weer eens zo een. Ik geef hem 1 ster.
0	Ik had meer van dit deel verwacht, vond het soms heel langdradig. Heb zelfs stukken overgeslagen, ik twijfel of ik het derde derl ga lezen.
0	Minste boek van Hewson (in mijn opinie) Misschien omdat het zich in Venetië afspeelt in plaats van het prachtige Rome, maar ik kwam hier maar moeilijk doorheen.
0	Patricia kan het toch écht beter bij Kay Scarpetta houden. Net als Wespennest kan dit boek mij absoluut niet bekoren....
0	Nu ik de recensie ga schrijven bedenk ik mij dat ik al helemaal niet meer weet waar het over ging, zegt genoeg lijkt mij. Makkelijk leesbaar maar absoluut niet spannend. Rauw, Pijnlijk en schurend? Ik heb het niet kunnen ontdekken.
0	Ik denk dat het moeilijk is van achtergebleven materiaal een samenhangend verhaal te maken. Het is Louise d'Anjou in elk geval niet goed gelukt, want dit boek kon je niet echt 1 verhaal noemen, het waren er meerdere. En het gevoel dat ik een echte Leni Saris aan het lezen was, nee dat had ik echt niet. Of zou het komen dat ik het echt ontgroeid ben? Toen ik een tiener was, heb ik bijna al haar boeken gelezen.
0	De Patrick Melrose Romans vond ik een worsteling om doorheen te komen. Dat komt vooral doordat de verteller steeds wisselt, Patrick, zijn zoon, zijn vrouw, zijn minnares. Ook worden er mensen geïntroduceerd die in een deel van het boek een belangrijke rol hebben en vervolgens in het hele boek niet meer voorkomen. Zo is zijn oudste zoon de verteller en een paar hoofdstukken later vraag je je af of hij nog wel leeft. Patrick is zwaar verslaafd aan heroïne en een boek later afgekickt, weer een boek later getrouwd, zonder dat duidelijk hoe dit proces gegaan is. Zelden zo'n vreemd boek gelezen, wat weer zo nieuwsgierig maakt dat je het wel uit moet lezen.
0	Jammer genoeg heeft Dennis Lehane zijn privé detectives Patrick Kenzie en Angela Gennaro ten grave gedragen. Sindsdien is het niks meer naar mijn bescheiden mening. Al schijnen publiek en recensenten dat niet met me eens te zijn want Mystic River en Gesloten kamer worden de hemel in geprezen. Maar ik vond beide boeken niet half zo goed als zijn voorgaande. Gesloten kamer vond ik flauw, overdreven en niet erg boeiend. Ik heb mezelf moeten dwingen het uit te lezen, want de afloop vond ik erg voorspelbaar.
0	Jaren geleden heb ik Bitter zoet gelezen en ik vond het destijds een goed debuut. Dus vol enthousiasme begon ik aan haar tweede thriller. Schrijven kan ze zeker. Goede zinnen, prima opbouw, maar er zit geen enkele spanning in. Wellicht komt het omdat het halve boek gaat over de frustraties van Nout, die uit een rijk gezin komt en waar de verwachtingen hoog zijn. De personages worden niet krachtig neergezet en vaak zeer ongeloofwaardig. Ik ben het met Vrij Nederland eens, meer dan met 2 sterren kan je dit boek niet waarderen. Wie weet volgende keer beter.
0	Voor mij het eerste boek dat ik van Elizabeth George heb gelezen. Ik moet zeggen dat ik niet heel erg enthousiast ben. Ik vind het meer een voortkabbelend verhaal vol sociaal maatschappelijke problematiek, dan een spannende thriller. Soms vond ik het platte taalgebruik zo overheersend dat ik me groen en geel ergerde. Nee, ik ben niet onder de indruk van Een onafwendbaar einde. Ik geef Elizabeth George nog een kans door een ander boek van haar te lezen, maar alleen omdat ik overal lees dat dit boek erg afwijkt van de boeken die ze eerder heeft geschreven.
0	Wat een vervelend boek om te lezen. Wat mij heel erg stoort is het steeds terugkomend zinnetje "dacht Bäckström" Op sommige pagina's komt het 3 of 4 keer voor. Absoluut niet mijn Scandinavische schrijver. Dan zijn er veel betere. Hou het na 30 bladzijden voor gezien met dit boek. Saai tot en met.
0	Erg naar uitgezien maar valt nogal teger deze keer. Ben nu halverwege en er is nog geen spannend verhaal te bekennen. Zeker niet, als je inmiddels de boeken van Elisabeth George gelezen hebt. Wat een kinderachtig gezeur tussen de personages. Ik was erg te spreken over haar eerder boeken, maar dit boek lijkt bij wijze van noodzaak uit haar pen geperst te zijn. Een bijna "laat maar zitten"boek.
0	Ik heb mij door dit boek heen geworsteld, en ik heb er dubbele gevoelens bij. Leuk is anders, dus goed voor het oud papier. Een echte recensie is het dit keer niet, maar het idee leek aardig, maar dat is het dan ook.
0	Het is me niet gelukt ..
0	Ik zocht eigenlijk naar een spannend griezelverhaal om tijdens het schoolkamp van groep acht voor te lezen, maar ik vond de acht verhalen uit dit boek allemaal wel heel erg ver gezocht. En fan van Paul van Loon ben ik al helemáál niet, dus misschien komt het ook wel daardoor dat dit boek zéker niet meegaat op kamp!
0	Dit boek heb ik gelezen voor de twitter leesclub ‘Leestweeps’. Een leuk fenomeen, zo lees ik ook nog eens boeken die ik zelf niet zo snel zou uitzoeken en Corpus Delicti is zo’n boek. SF is namelijk niet echt mijn genre… Toch heeft dit boek SF-elementen die ik juist wel kon waarderen. Waar ik tegenaan liep bij dit boek was dat naar mijn mening het verhaal ondergeschikt was aan de boodschap die de schrijfster wil overbrengen. Dit gebeurde in lange dialogen die mij niet echt konden boeien. Nee… aan boeken van Juli Zeh waag ik mij niet meer.
0	Nogal een plat boek. Het zijn meer karakterschetsen dan karakterbeschrijvingen. Het gevoelsleven van de vrouwen lijkt mij meer dat van meisjes van 13, erg onvolwassen dus. Toch lijken de personen die ze beschrijft zeer levensecht, je ziet ze zo rondrijden in hun fourwheeldrives. Er zal vast een film van gemaakt worden met veel soapsterren in de hoofdrol.
0	Boek beschrijft mooi een periode van begin jaren 60 tot begin 21e eeuw en dan vooral hoe de veranderingen steeds sneller gaan. Herkenbaar zeker maar de plot is voor mij niet duidelijk.
0	Wat een tegenvaller! En dat van Thorpe!
0	Als je, zoals ik, vaak in Twente bent geweest herken je de vele plekken van de Twentse Heilige Huisjes. Dat is het enige wat leuk is in dit boek. Het onderzoeksteam vader en dochter Reders, doet mij denken aan de inspanning van Miss Marple. Nieuwsgierig tot en met en zij begeven zich op het terrein van het politieonderzoek. De inspanning van de politie om zaken te onderzoeken blijft echter achterwege. De schrijvers geven het duo Reders alle ruimte om zaken te onderzoeken. Leuk bedoeld, maar niet realistisch.
0	Beste allemaal, ik vond het echt een leuk romannetje maar als thriller vond ik het echt een slap verhaal en weinig verheffend. Ik snap dan ook niet waarom zoveel mensen hier zo lyrisch over zijn. Sorry, maar aan mij is dit niet besteed hoor.
0	Pfeijffer is een begenadigd stilist en zijn proza laat zien dat hij ook dichter is. Maar La Superba is niettemin een mislukt boek. Het mist focus en hangt als los zand aan elkaar. Het hoofdverhaal over het mooiste meisje van Genua wordt drie keer onderbroken door 'intermezzo's'. In feite niet meer dan op zichzelf staande korte verhalen. Die eigenlijk een stuk interessanter zijn dan de rest over dat meisje. Pfeijffer had overduidelijk te weinig materiaal voor zijn noodlotsroman over een onmogelijke (?) liefde en mengde het daarom maar met drie andere stukken, mogelijk aanzetten voor andere boeken. Dat dit boek dan de Libris Literatuurprijs wint maakt maar weer eens duidelijk dat literaire prijzen gewantrouwd moeten worden. Tenzij uitgedeeld door de lezers.
0	Ik heb Imprimatur met heel veel plezier gelezen. Vond het top met een juiste balans tussen historie en spanning. Bij Secretum is de balans echter zoek. Ik ben eerst tot pagina 200 gekomen, heb het toen terzijde gelegd omdat het te langdradig werd en de rode draad niet meer te vinden was. In een rustige vakantieperiode ben ik opnieuw begonnen. De eerste 200 pagina's bevielen me nu beter, maar wederom stuit je weer op een overvloed van achtergrondinformatie, opsommingen en is de rode draad slechts af en toe te vinden. Uiteindelijk heb ik het wederom terzijde gelegd. Het is een historische roman die bol staat van te lange uitweidingen en opsommingen. Jammer. Als het boek 200 pagina's korter zou zijn, zou het helemaal top zijn.
0	In de andere recensies kun je lezen waar het boek over gaat. Wat mij betreft niet aan beginnen. De eerste hoofdstukken. Leken nog wel veelbelovend maar al snel gaat het tempo er uit. De hoofdpersoon is een klagerig type die het om de haverklap.op een drinken zet (wat is dat toch met al die alcohol in Engelse boeken). Het verhaal herhaalt en herhaalt, ik ging steeds meer pagina's scannen in plaats van lezen. Het eerste deel van de ontknoping was al vanaf het begin voorspelbaar, het tweede deel onwaarschijnlijk en gezocht en niet eens verrassend. Het verhaal steunt erg op wat ik al noemen ' een recept tegen nachtmerries'. Vreemd dat de hoofdpersoon wel op het internet gaat zoeken naar mensen, maar niet naar dit nachtmerrie recept. Zou ik direct gedaan hebben.
0	Een eerder als feuilleton verschenen bundeling behoort meestal niet tot de sterkste boeken. Stegger (beter bekend uit Code 39) is hier een goed voorbeeld van. Het is waarschijnlijk Den Tex' zwakste en oninteressantste boek. Bedrijven die elkaar overnemen, onvolgbaar managementlingo, ondoorzichtige strategieën en tactieken en een onvindbaar plot. Hoewel het boekje slechts 170 pagina's telt, is het knap als u het uit kunt lezen.
0	De gehangene bevat 12 verhalen met in de hoofdrollen inspecteur Rebus, en volgens de achterflap ook de stad Edinburgh, al is daar weinig van te merken. Rankin had blijkbaar wat ideeën in overschot, en dacht er wel eens een bundel mee te kunnen vullen. Misschien goed voor de verkoopcijfers, maar helaas halen de verhalen nooit het niveau van de andere Rebus-romans. Daarvoor is de uitwerking toch iets te summier, waardoor een en ander zelfs ongeloofwaardig overkomt. Jammer, want Rankin kan zoveel beter.
0	De Campus heeft als genre literaire thriller meegekregen. Thriller zou je het kunnen noemen, maar literair zeker niet. Weinig diepgang, geen karakter ontwikkeling. De gebeurtenissen sluiten niet logisch op elkaar aan. Toch vermakelijk om te lezen. Gewoon even tussendoor.
0	Mooi concept, maar ik had (als Nederlandse) veel moeite met het Vlaamse taalgebruik. Jargon+Vlaams=onbegrijpelijk. Vooral de dialogen die fonetisch waren geschreven waren niet om door te komen. Erg zonde. Had een leuk boek kunnen zijn.
0	Ik ben enthousiast aan dit boek begonnen maar wat een taaie kost is dit. Ik kan totaal niet volgen wie wie is en vindt het boek zeer moeizaam lezen. Het verhaal van toen wordt verteld door de ogen van steeds wisselende familieleden die terugkijken op hun jeugd. Hierdoor ontstaat naar mijn idee een nogal rommelig geheel met teveel personages. Het idee van het boek, het leven in een naoorlogs groot gezin sprak mij erg aan, en ik lees positieve recensies op internet maar dit is niet aan mij besteed. Ik ben gestopt met lezen en ga een ander boek beginnen.
0	Persoonlijk kon de manier waarop ik vanaf pagina 1 aangesproken werd mij niet bekoren. Te direct? Maar toch ook weer te vaag, te saai en wat later bleek, ook totaal misleidend. Het uitgangspunt en het uiteindelijke achterliggend idee is mooi, daar niet van. Maar de filosofische jongenskijk en het genre gecombineerd met de schrijfstijl moet je ook liggen, en dit was bij mij niet het geval. Ik heb liever de thrillers van Piet!
0	Jammer, als echte fan had ik me vreselijk verheugd op haar nieuwe boek, ik heb al haar boeken gelezen en van de laatste drie Scarpetta's kan ik alleen maar zeggen dat ze stuk voor stuk achteruit gaan. Ik hoop dat die Chardonne en zijn familie gauw uit beeld zijn en dat ze gewoon weer een super fijne Scarpetta gaat schrijven, zonder al die flauwekul.
0	Het verhaal op de cover deed veel meer beloven dan dat het in het boek overkwam. De verwachting was dat je de omschakeling zou ervaren van Adrian tijdens het proces van het gevoel van jongen naar meisje. Het werd traag omschreven en ook verwarrend. Het boek viel me enorm tegen.
0	Ben met hoge verwachtingen aan dit boek begonnen. Het begin was inderdaad ook heel spannend, maar tegen het einde van het boek was ik het kwijt. Af en toe begreep ik er niets van. De ontknoping was ook niet wat het had kunnen zijn. Al met al met een onvoldaan gevoel achtergebleven. Jammer.
0	Het spijt me maar ik vind dit echt geen goed boek. Of je schrijft een boek over kunst en poëzie, of je schrijft een thriller, maar op deze manier gemixt vind ik er echt niets aan. Juist zoals in de De Da Vinci Code heb ik de indruk dan Dan Brown opschept over zijn research. Ik heb echt geworsteld met de eerste 400 pagina's, het is een wonder dat ik het boek uitgelezen heb met al de geleuter over Dante, Inferno en kunst. Dit is echt wel het laatste boek dat ik van Dan Brown gelezen heb. De hype rond zijn boeken is beter dan de boeken zelf.
0	Wel aardig maar zeker geen topper. Af en toe verliest de schrijfster zich in teveel details voordat ze aan het stuk toekomt wat ze eigenlijk wil vertellen. Het stuk over de kwade geest vond ik niet goed uitgewerkt, er wordt helemaal niet duidelijk waar die vandaan komt of wie het is. Gelukkig waren er ook boeiende stukken: over de regenmaker, de liefde, gemeenschapszin van een dorp. Als je "Leven als Lauren" goed vond, vind je deze denk ik ook wel wat. Genoeg spiritualiteit
0	Ik las dit boek voor de Hebban leesclub. Op basis van de aankondigingen (betoverende liefdesgeschiedenis, dramatische gebeurtenissen) waren mijn verwachtingen hoog. Helaas viel het boek me tegen. Ik kwam er op geen enkel moment helemaal in en wat mij betreft weinig spanning. Doordat je al weet dat het over de liefdesgeschiedenis van de ouders van de auteur gaat, maakten de diverse ziektes en kwalen weinig indruk, de schrijver is immers geboren dus die levensverwachting van enkele maanden kan geen waarheid zijn geworden.
0	Soms heb je zo'n boek waar je maar niet doorgeraakt. In het niets was zo'n boek voor mij. Ik vond het hoofdpersonage grijs en voorspelbaar. Het verhaal sleepte ook veel te lang aan en de dader werd ook al (te) snel duidelijk. Enig pluspunt zijn de mooie plaatsbeschrijvingen. Ik denk niet dat ik nog iets van Goddard zal lezen...
0	De talloze verwijzingen naar het verhaal in haar eerdere boek mooie leugens vind ik storend en halen voor mij de vaart uit het verder wel spannende verhaal. Ook het vele rechtstreekse aanspreken van de lezer met zoals je nog wel weet etc. vind ik niet prettig. Het boek wordt gepresenteerd op de omslag als een op zichzelf staand boek maar om dit boek zonder mooie leugens te lezen raad ik af. Ik zie het meer als deel 2. Misschien had het zelfs gewoon 1 dik boek kunnen zijn, dan hadden alle verwijzingen er fijn uit gekund.
0	Mij kon dit boek echt niet boeien. Misschien is het iets te zwaar voor mij maar echt mijn ding niet. De verhalen zijn soms echt warrig. De laatste 20 pagina's, dat kon ik niet meer opbrengen. En dat wil toch wat zeggen voor een boekje met 159 pagina's.
0	Na De rode wolf en Springstof is dit de derde Liza Marklund die ik gelezen heb. Helaas vind ik Prime time beduidend minder van kwaliteit dan de andere twee. De plot is mager en had wel wat uitgebreider mogen zijn. Het 'why dunnit' ontbreekt grotendeels. Verder kon het boek mij niet zo bekoren, en wordt er veel te gedetailleerd ingegaan op allerhande gebeurtenissen op de redactie en in het privéleven van Annika, hetgeen wat plichtmatig overkomt en ten koste gaat van het verhaal. Jammer.
0	Vaag vaag vaag. De auteur speelt een flauw spelletje met de lezer door telkens te suggereren dat hij het verband tussen gebeurtenissen in het verleden zal onthullen, maar doet het nooit. Hij vraagt niet door wanneer het erop aankomt, noteert bepaalde gegevens niet in zijn 'zwarte boekje' als het er net om gaat. Her en der worden namen van schrijvers en citaten en titels van boeken genoemd die bij nader inzien weinig lijken toe te voegen. Hij komt een bewonderde dichter tegen, ene Jacques, die een gedicht heeft geschreven dat, toevallig? Dannie heet. Die dichter bestaat, heet Jacques Audibert en schreef inderdaad 'Dannie'. Brengt dat ons nader tot een inzicht in dit boek? Nee. Allemaal losse flodders, dwaalsporen. Veel gemijmer over vergetelheid, gedwaal door lege straten, getwijfel. De hoofdpersoon Jean(?), ook de namen van de personages zijn onzeker, heeft een soort van verhouding met ene Dannie, maar die relatie is al net zo vaag als de rest. Ik kan me er niet mee identificeren. Wezenloze personages op zoek naar een echt verhaal. De nieuwe kleren van de keizer!
0	Dit boek hangt aan elkaar van grote toevalligheden, bijzonder wonderlijke ontsnappingen en extreme acties. Ik vond het zo onwaarschijnlijk en zo bij elkaar gezocht, dat ik halverwege gewoon gestopt ben met lezen. Wat een flauwekulboek zeg! Zonde van je tijd.
0	Ik had na 'Het verloren labyrint' best hoge verwachtingen, maar ik vond het teleurstellend. Het boek kabbelt maar door, slechts af en toe onderbroken door wat spannende scenes. Dan zit de vaart er even in, maar dat duurt jammer genoeg niet zo lang... Daarnaast kun je al vrij snel uittekenen hoe het verhaal zal aflopen, voor mij was dit te voorspelbaar.
0	Ik zal misschien een van de weinigen zijn, die erg moeilijk door het boek heen komt. Ik heb het wel uitgelezen, maar ik vond het niet zo'n heel goed boek. Ik weet niet of ik het vroeger voor de lijst wel heb gelezen, maar ik ben blij dat ik het uit heb.
0	Frits Akkermans werkt met zijn PR bedrijfje voor jeugdvriend Johan Visser, een Bouwgigant. Johan werkt niet volgens alle regeltjes en Frits rolt zo steeds verder in de wereld van corruptie en fraude. Na verloop van tijd probeert Frits hier een einde aan te maken.....vervolgens rollen we een verwarrend verhaal in wat langzaam op gang komt. Halverwege het boek komt er wat spanning in maar snapte ik nog steeds niet helemaal waar het allemaal om draait. Het einde van het boek is compleet verassend in ieder geval. Helaas kon het mij niet echt boeien.
0	Voor mij duurde het erg lang eer ik mee was met het verhaal. Slechts voorbij de helft begon er beetje vaart in te zitten. Voor mij iets te onwerkelijk en onrealistisch. Misschien had ik te hoge verwachtingen en die werden wat mij betreft niet ingelost.
0	Ik ben gestopt met dit boek. Moest af en toe echt lachen, maar kon al het geweld niet meer waarderen. De schrijver Irving kan beter schrijven dan de schrijver Garp en dat Garp zijn verhalen in het boek staan maakte dat ik gestopt ben met lezen.
0	'Julia Navarro... schrijft aan haar tweede literaire thriller' staat er op de achterkant van het boek. Ik ben benieuwd naar haar eerste literaire thriller. Dat is in ieder geval niet dit boek. Een gemiddeld boek van Tom Clancy heeft een hoger literair niveau dan dit boek. De personages zijn plat, de dialogen zijn te stom voor woorden en mocht je als lezer nog niet snappen waar de schrijfster heen wil, dan wordt het met andere woorden nog eens haarfijn uitgelegd. Het gegeven, de lijkwade van Turijn, had goed uitgewerkt kunnen worden, maar de schrijfster heeft het hopeloos verknald. Een ongeloofwaardige club van zeven mensen die de lijkwade beschermen en elkaar op allerlei partijen ontmoeten is maar een voorbeeld van de onkunde van de schrijfster. Dramatisch dieptepunt is de vrijlating van een gevangene aan het eind van het boek. Deze gevangene wordt door zoveel mensen met zoveel verschillende redenen gevolgd, dat het gewoon een klucht wordt. De ontknoping in de tunnels onder Turijn doet dan allang niet meer terzake.
0	Wat een overdreven (Amerikaans) boek! Een echtpaar wil i.p.v. kerst vieren een keer een cruise gaan maken, maar ze worden erg tegengewerkt door buren en vrienden. Ik had de hele tijd zoiets van "laat die mensen toch". Ik heb het boek dus ook niet uitgelezen (alleen even het einde bekeken), want ik zat met kromme tenen te lezen. Geen aanrader!
0	Dit boek, pfff. Een goed idee, maar zo slecht uitgewerkt. Wat jammer! Ik heb mij er doorheen moeten slaan en af en toe - moet ik bekennen - hele stukken zelfs diagonaal gescand. Het verhaal is langdradig en wazig. Ik heb er teveel vraagtekens bij. Maar het ergste is dat de hoofdpersoon mij niet kon boeien, ik voelde niet met haar mee. Wat een gemiste kans.
0	De omschrijving in de binnenflap trok mijn aandacht en maakte nieuwsgierig. Haring gebruikt leuke beeldspraken die tot de verbeelding spreken, maar te veel beeldspraak en herhaling hierin maakte het boek saai. Voor mijn gevoel werd er weinig informatie gegeven. Halverwege ben ik er mee gestopt. Het verhaal wordt afgewisseld met illustraties en foto's die soms echt wel geestig en passend gevonden zijn. Maar de samenvattingen die al na een klein stukje tekst gegeven worden, zijn overbodig. Mogelijk is het wel een goed boekje voor de jeugdige geïnteresseerde in deze materie.
0	Het verhaal op zich is zeer aangrijpend en ik had verwacht dat ik het niet droog zou houden tijdens het lezen van dit boek. Echter voelde het nogal 'vlak' en ik voelde me als lezer niet echt betrokken. Langdradig beschreven en te veel gefocust op 1 specifiek onderwerp/onderdeel (ik wil niet teveel weggeven).
0	Vanwege de lovende recensies aan dit boek begonnen, maar regelmatig op het punt gestaan het boek dicht te klappen. Allereerst omdat het verhaal langzaam op gang komt. Ten tweede omdat je er wel tegen moet kunnen honderden pagina’s lang te lezen over gruwelijke details van kindermisbruik, ziekte en pijn. Walgelijk en op een gegeven moment vond ik het ook ongeloofwaardig: zoveel leed in een klein mensenleven? De boodschap van de schrijfster was ook aangekomen zonder de overtreffende trap van misère steeds terugkerend en zo expliciet te maken. Ook irriteerde het mij gaandeweg het verhaal dat de hoofdpersoon in de slachtofferrol bleef hangen, zich verschuilend achter excuses en volhardend in zelfhaat. Hoewel erg mooi geschreven met echt prachtige passages over intense vriendschap, liefde en levenswijsheden, was ik opgelucht toen ik het boek uit had.
0	Ik heb het volgehouden tot bladzijde 300, hierna teleurgesteld weggelegd. Het boek grijpt mij niet. De personages zijn te kinderlijk, het verhaal langdradig en overbodig gedetailleerd. De superhelden cliché stond me ook tegen. Toch blijf ik nieuwsgierig naar Marissa Meyer,s Lunar Chronicles en hoop daar binnenkort aan te kunnen beginnen.
0	De manier waarop de ziekte MS wordt beschreven vond ik heel knap gedaan, voor zover mogelijk kreeg je er echt een gevoel bij. Het verhaal eromheen bleef erg oppervlakkig, veel te oppervlakkig naar mijn smaak. Ook vind ik de kaft erg raar gekozen. Meerdere keren komt in het boek naar voren dat May in een spijkerbroek met een trui met vlekken naar het buffet ging. Bij de kaft krijg ik een heel ander gevoel.
0	Het boek bevat twee verhaallijnen die elkaar na ieder hoofdstuk afwisselen. De ene betreft het leven van een commissaris van de politie. De andere gaat over een groep vluchtelingen. Met het onderwerp en de schrijfstijl is niets mis, maar er gebeurt wel erg weinig. Op de helft van het boek raakte ik verveeld en niet lang daarna heb ik het weggelegd.
0	Saai, plichtmatig en zonder ziel in het verhaal heeft Neuhaus bijna 500 pagina's nodig om het verhaal te vertellen. In deze whodunit speuren Oliver en Pia tergend traag naar de dader. Recht toe recht aan. Heel af en toe een poging om de persoonlijke beslommeringen te beschrijven maar dat blijft zeer oppervlakkig. Het kabbelt naar het einde. Veel gebabbel-weinig plezier
0	Het boek is heel voorspelbaar. Na drie bladzijden weet je al dat Allie en Walker een relatie zullen krijgen. Het schema is volgens het bekende schema: aan - uit - aan. De bijfiguren zijn de slechterik en de vriendinnen. Rondom een vriendin, Jay, speelt ook een plot. Zij is degene waar de slechterik een rol bij speelt. Gelukkig wordt het slechte allemaal overwonnen. Alle hoofdpersonen zijn volgens de veschrijvingen bijzonder knap en sexy. Ze hebben een weelderige haardos, amandelvormige, bruine ogen, en gespierde benen en/of armen. Deze beschrijvingen worden ook graag en regelmatig herhaald.
0	Een echt Amerikaans verhaal, je kunt merken dat de schrijver er vaak is geweest. Het is wel een goed verhaal maar het drugswereldje is niet mijn ding.
0	Het gegeven van het boek is heel mooi: man heeft een slippertje gehad, minnares krijgt een kind, overlijdt en het kind wordt opgenomen in het gezin van de man. Als alleen dit gegeven goed uitgewerkt zou zijn, zou het een prachtig tranentrekkend boek zijn geweest. In dit boek is er van alles bij gehaald, ongelukken, ontvoerders, jaloerse vriendinnen en nog een zwangerschap!. Dit alles komt de geloofwaardigheid niet ten goede. Ook wordt de vrouwelijke hoofdpersoon (Marline) heel oppervlakkig neergezet. Ik vond het allemaal een beetje ongeloofwaardig. Het toppunt vond ik toch wel dat op een gegeven moment bleek dat Marline kinderpsycholoog was, maar zich totaal niet kon inleven in de belevingswereld van haar pleegzoon. 'Ja, hij huilt zoveel....'. Als je iemand dan kinderpsycholoog laat zijn, laat die dan ook wat professioneler met het kind omgaan! Kortom: heel veel gemiste kansen in dit boek!
0	Wel lekker ontspannen voor tussendoor. Maar verder ook niet. Beetje vlak verhaal. Ik heb wel beter chicklits gelezen.
0	Zoals Myriam schrijft was het idee inderdaad goed, maar daar is naar mijn gevoel ook alles mee gezegd. Het boek kon me totaal niet boeien. Het zit volgens mij als los zand aan elkaar en de beschrijving van de twee hoofdpersonen is niet goed uitgediept. Wel leuk is de beschrijving en de rake opmerkingen van het dochtertje van de twee 'kemphanen'. Dit kind heeft feilloos door wat er met haar ouders aan de hand is.
0	het 2e boek met hoofdpersoon Lacey Flint. ze is undercover gezet om 'n reeks verdachte zelfmoorden op de universiteit van Cambridge te onderzoeken. nou ja, onderzoeken doet ze maar was niet haar opdracht. opdracht was observeren. de schrijfster weet dmv flashbacks de lezer soms op het goede en soms op het verkeerde been te zetten. Bolton heeft met haar eerste boeken mij behoorlijk weten te raken, ze wist 'n verhaal zo te schrijven dat je steeds nieuwsgieriger ging worden. helaas is dat met dit boek totaal niet gelukt. ook het plot is onbevredigend. het stopt abrupt. ook Lacey Flint als hoofdpersoon terug laten keren voegt niets aan het verhaal toe. hopelijk is de pen van Bolton niet nu al uitgedroogd.
0	Dit boek kon mij niet bekoren. Fouten, niet goed lopende zinnen en alinea's (meteen de eerste al!), details die niet kloppen - een familierechercheur die onderzoek doet naar de "zaak waar ze op is gezet"? Met een zus die dat werk doet, weet ik dat dat echt niet gebeurd. Die onjuistheden storen enorm en zijn voor mij dus redenen om dit boek zeer matig te noemen. Is er niemand geweest die op dergelijke dingen gelet heeft? Een redacteur? Of iemand die de auteur vertelde dat bepaalde zaken niet kloppen? Jammer, verhaal had potentie, maar zulke slordigheden verpesten het boek.
0	Het laatste ritueel is ook het laatste wat ik lees van deze IJslandse met haar onuitspreekbare naam. Een boek met weinig spanning, ultrakorte zinnen en een bijzonder onwaarschijnlijk verhaal. Alleen de humor is af en toe goed te pruimen.
0	Auke Mulder is op de vlucht met zijn zonen. Hij rijdt door België naar Noord-Frankrijk, waar hij na autopech onderdak vindt in een klein dorpje. De cafébazin is ervan overtuigd dat Mulders oudste zoon haar eigen zoon is, die teruggekeerd is uit de dood. Onderhand wordt ook duidelijk waarvoor Mulder op de vlucht is: in een soort sekte op het Nederlandse platteland is Mulders vrouw vermoord. Tussen de Franse gebeurtenissen door vertellen lange flashbacks hoe het zo ver is kunnen komen. Het verhaal op zich is veelbelovend. Maar wat zou moeten uitgroeien tot een beklemmend verhaal op twee fronten - een onopgeloste moord en een spookachtig dorp - mislukt voor een groot deel. Het verhaal begint zonder gevoel en komt er nooit weer bovenop. Het komt zielloos en bijna irreëel over. Dat laatste verbetert er niet op wanneer er ook nog een link wordt gelegd met de oorlogsgeschiedenis van het Franse dorp. Het resultaat is een onduidelijke roman die meer verwarring dan spanning brengt.
0	Het is een leuk tussendoor boek, maar om te zeggen dat ik het een leuk boek vond...nee, dat niet. Vond het bij tijd en wijle voorspelbaar en langdradig. Het einde verraste me, maar ook wel weer jammer dat het afgeraffeld is.
0	Mijn eerste ervaring met Nicci French en ik moet zeggen, dit boek kon me niet bekoren. Het leek pas op gang te komen op p. 298 en dan was het bijna uit. Ik vroeg me trouwens af of E.L. James uit dit boek haar inspiratie haalde....
0	Als dit het beste boek uit de Montalbanoreeks is, zoals Jeroen hierboven aangeeft, dan ben ik er snel mee klaar. De titel intrigeert, de tekst op de achterzijde belooft heel wat, maar ik vond er niet veel aan. Het leest weliswaar lekker makkelijk weg tijdens warme dagen waarop de hersenen geen behoefte hebben aan zwaardere inspanningen, maar het is niet spannend, het is ongeloofwaardig (even snel een kind adopteren, bijvoorbeeld) en de hoofdpersoon is me niet bijster sympathiek. De humor houdt het boek overeind. Een thriller? Nee, dat is het niet.
0	Thema heb ik al es gelezen van Peter James kortom snuffmovies is ook een populair thrillerthema;maar toch spannend
0	Ik kan me herinneren dat ik de eerste boeken van Allan Folsom met plezier las. Dag van de samenzwering is wat dat betreft een uitzondering. Na vijf hoofdstukken kon ik de moed al niet meer opbrengen, om zoveel slecht geschreven zinnen te moeten lezen. Een mogelijke oorzaak is dat ik net Het recht op terugkeer uitgelezen had. Dit boek van Leon de Winter is van een niveau waar Folsom alleen maar van kan dromen.
0	Niet speciaal, een beetje saai zelfs. Het is gewoon een verhaal en doordat ik meer verwachtte, viel het tegen.
0	Ik ben een absolute fan van Reichs en haar alter ego, Tempe Brennan. Maar dit boek heeft me toch wat teleurgesteld. Ik miste de spanning die haar vorige boeken bij me teweeg brachten. Het magere plot en de dikwijls té technische beschrijvingen, konden me niet echt boeien. De sterke karakterzetting van Tempe en de fijne humor maakten dan weer veel goed. Het einde is ook teleurstellend en laat bij mij een open vraag, voor wie heeft Tempe nu uiteindelijk gekozen?? Misschien dat we dat aan de weet komen in de volgende titel.
0	Vond het boek niet boeiend. Meer een boek voor tieners dan voor volwassenen. Ik wil altijd wel een boek uitlezen maar deze viel erg tegen. Even geen Suzanne Vermeer. Misschien moet ze niet zoveel boeken achterelkaar schrijven want de zin om iets van haar te lezen neemt met het boek af.
0	De opbouw van het verhaal loopt in het begin te traag en later te snel, personen clichematig ( workaholic, cynische collega),weinig achtergondinformatie over de moorden, te veel over bijzaken zoals de ziekteproblemen, de romance tussen chris en reilly is ook erg cliche. Helaas is de twist al halverwege weggegeven. De psycholische aspecten van het boek spreken me wel aan (denk aan criminal minds). Al met al een leuk,makkelijk leesbaar boek, geen hoogstaande thriller zoals van Harlan Coben,maar best de moeite waard.
0	Vermakelijke dagboekfragmenten, na een aantal bladzijden wordt het wat voorspelbaar, soms zijn de anekdotes wel leuk. Lekker lezen vlak voor het slapen.
0	Een tegenvaller. Ik heb Het vierde offer ook gelezen, maar deze keer is commissaris Van Veeteren behoorlijk apathisch, kabbelt de plot maar wat aan en is de vaart waar Ine over spreekt met horten en stoten, met een absoluut spanningloze ontplooiing van het onderzoek. De karakters krijgen ook helemaal geen uitdieping mee. Als dit de rijzende ster is van de Zweedse Crimi, zoals de kaft verkoopt, zul je het licht in dit boek niet vinden. laat maar zitten dus...
0	ik vond het een aardig boekje maar spannend?? nee kan ik niet zeggen. het zit goed in elkaar en het leest lekker weg maar niet meer dan dat. ik vond de reunie vele malen beter. over smaak valt nu eenmaal niet te twisten. op naar het volgende boek.
0	Zeer, zeer zwak. Sorry ik wist niet dat ik eerst de voorgaande boeken moest lezen. Toch blijft het voor mij een zwak verhaal, thriller. In 2000 won hij de Gouden Strop met Het Alibibureau. Sorry, voor mij was dat ook geen succes. Ook gelezen. Misschien klikt het niet tussen de schrijver en mij.
0	Ik ben na 25 pagina's gestopt. Op elke bladzijde God en gebeden tegen te komen trek ik niet. Misschien leuk voor mensen die zich daar bij thuis voelen maar ik word er onpasselijk van .... Ik was niet bekend met deze schrijfster.
0	Onbegrijpelijk dat dit boek vijf sterren krijgt in de VN Thrillergids. Lang geleden zo'n niet spannende thriller gelezen, een saaie thriller oftewel een shriller. Ongeloofwaardig en voorgezocht. Goed om in de winter de kachel mee aan te stoken.
0	Het hele boek handelt over de verheerlijking en vergoddelijking van de vrouw... In het boek speelt er slechts 1 vrouw mee en alle andere belangrijke personen zijn mannen. Daarbij moet deze vrouw dan nog de hele tijd luisteren naar deze mannen die haar vertellen over de graal wat zij (als cryptologe!) niet weet en de mannen wel.. Hypocriet, die Dan.
0	Vergeet de meisjes gaat over onderlinge relaties, liefde en vriendschap. Het is beschouwend beschreven. Je kijkt mee als een Amerikaanse journalist, die de Nederlandse schrijfster Iris Kouwenaar komt interviewen. De schrijfster lijkt er een vreemde vriendschap op na te houden met huisgenoot Kay. Het verhaal is erg onoverzichtelijk, langdradig en bevat een aantal grammaticale fouten. Alma Mathijsen probeert een bodem te leggen voor de dynamiek tussen Iris en Kay. Het is mij niet helemaal duidelijk wie er aan het woord is binnen de dialogen. Binnen het verhaal probeert Mathijsen via de dialogen een verhaal te vertellen dat een verbinding moet leggen tussen de wereld van Iris en Kay. Snelheid zit er niet in en als lezer vraag ik me af waar het verhaal heen gaat. Mocht je door de eerste helft heen komen dan volgt er eindelijk een gedeelte met actie. Al was vanaf dat moment ook direct duidelijk wat er aan de hand is. Na de ontknoping volgt nog een hele tekst en uitleg over hoe de vork in de steel zit. Dat is overbodig, want als lezer kan ik dat zelf wel bedenken. Een vreemd en langdradig verhaal wat op geen moment echt pakkend is.
0	Jason Mott heeft een prachtige manier van schrijven. je moet echter van zijn stijl houden. Doordat de lezer in eerste instantie op het verkeerde been gezet wordt door de vermelding van de kwalificatie thriller, scoort De Teruggekeerden een onvoldoende. De verwachtingen kwamen bij lange na niet overeen met het werkelijke verhaal. Dit laat bij de lezer een onbevredigend gevoel na met als extra trap na (in de goede zin van het woord), de trieste gebeurtenis in het laatste hoofdstuk. Het is geen uitnodiging om meer van het werk van Jason Mott te gaan lezen in ieder geval. De echte thriller fans kunnen zich ook beter op andere schrijvers richten. Al met al een matig boek en dat is jammer want als vooraf duidelijk was dat het een roman zou zijn zou hij zeker hoger gescoord hebben.
0	Theorin was na Steenbloed al wat in mijn "hitparade" van favoriete auteurs gedaald. Na Sint-Psycho is de duikeling helaas een vrije val geworden. Dit boek viel me echt vies tegen! Spannend wordt het nergens en ook de eenvoud en "het meesterlijke psychologische gehalte" heeft op mij het verkeerde effect gehad. De eenvoud maakt het ontzettend saai om te lezen en het verhaal wilde mij maar niet pakken. Het doet me wat denken aan Indridason: teveel eenvoud kan leiden tot extreme saaiheid. Saaiheid die ervoor zorgt dat het predicaat thriller van bepaalde boeken losgepulkt kan worden. Een drama (letterlijk en figuurlijk) past voor wat mij betreft dan beter bij zulks soort verhalen. Compleet afbranden wil ik het boek niet (ik heb het immers wel uitgelezen): ik hou het op twee sterren. Smaken verschillen gelukkig dus laat u niet gek maken door deze recensie . :-)
0	Peachez is een verhaal over een professor die behoorlijk volgens een vast en ouderwets patroon leeft. Hij heeft een hoog aanzien op de universiteit. Dan komt er een mailtje binnen met een typefout die de professor triggert te reageren naar Sarah, de afzender van de mail. Het boek is niet zo dik van omvang, maar wanneer je het leest kost het toch best veel moeite. Af en toe echt briljant-gevormde zinnen van de hand van de schrijver Ilja Lenard Pfeijffer, een voorbeeld ongeveer als volgt: “ik had me niet bekommerd om de medicatie voor de terugreis, omdat ik me niet had bekommerd om de terugreis”. Ik denk dat de schrijver de bedoeling had de denkwijze van de professor in zijn hele boek te doordrenken. Dat is wel gelukt, maar ook af en toe lastig te volgen. Hierdoor werd ik niet echt in het verhaal getrokken en dat vond ik jammer.
0	weer een boek van dit schrijversduo die gezamenlijk beter kunnen schrijven dan individueel. altijd weer uitkijken naar hun nieuwe boek. een Pendergast-verhaal die goed van wal steekt doordat Pendergast van elk detail, hoe klein dan ook een kloppend feit weet te maken. elk hoofdstuk eindigt met een cliffhanger. toen ik halverwege was met het boek dacht ik dat dit de absolute topper was uit de Pendergast-serie. helaas, in de tweede helft ging Pendergast zijn speciale gave gebruiken om in gedachte naar het verleden af te reizen. het steengoede verhaal werd ineens sciencefiction. dit zwakte het verhaal behoorlijk af en dat heeft het verhaal absoluut niet nodig. tot overmaat van ramp werd het verhaal afgerond en in was in feite afgelopen tot het overging in een tweede deel wat absoluut niets met het voorgaande te maken had. wat een rommelig geheel. als het boek zich voortgezet had voordat Pendergast zijn speciale gave gebruikte had ik het boek een dikke tien met een griffel gegeven maar nu kom ik niet verder dan twee sterren. heren Preston en Child jullie kunnen echt veel en veel beter maar maak van het volgende boek er niet zo'n potje van
0	Een moeizaam door te komen boek. De, op het eerste gezicht, onsamenhangende eerste hoofdstukken maken het boek een 'weglegger' in plaats van een 'doorlezer'. Wel leuk geconfronteerd te worden met gebeurtenissen uit het recente verleden. Jammer dat er niet meer gehaald wordt uit de Tempeliersgeschiedenis, boek lijkt een beetje "ik wil wel, maar ik kan (nog) niet". Uiteindelijk pakt het wel maar een beetje te laat.
0	Ik lees meestal thrillers en romans maar zo af en toe wil ik ook wel eens een chicklit pakken. De boeken van Kinsella en Mansell vind ik erg leuk. Dit boek is wel aardig maar veel te oppervlakkig. En heel dun vehaallijntje waar je zo doorheen prikt en op het einde was ineens plotklaps de dader gevonden. Niets voor mij maar misschien wel voor jonge meiden.
0	Hoewel het gegeven me intrigeerde heb ik moeite moeten doen om het boek uit te lezen. Dt strijd tussen Marco en Celia werd nergens spannend doordat de lezer geen idee heeft waar het om gaat. En waar gaat het eigenlijk om ... t is nauwelijks het noemen waard. De liefdesgeschiedenis ontroert, het personage Celia spreekt aan. Maar over all: een matig boek in een matige stijl geschreven.
0	Absoluut een interessant onderwerp om over te schrijven en te lezen. Ik heb er zeker wat van opgestoken. Alleen vind ik de schrijfstijl van Vriesekoop niet aangenaam. Weinig to the point en er wordt te veel niet ter zake doende informatie gegeven. Bij haar geschiedenislessen, plaats- en sfeeromschrijvingen en autobiografische elementen raak ik regelmatig de draad en mijn concentratie kwijt. Veel details en weinig diepgang. Echt een gemiste kans.
0	Ik had het boek uit de bibliotheek geleent. Het boek Noorderlicht leest erg vlot en je zit ook midden in het verhaal. Alleen vind ik het een beetje langdradig. Er zit naar mijn gevoel te weinig spanning in. Kim, de hoofdpersoon had wat meer uitgediept mogen worden, ik vind haar ook nog erg oppervlakkig dat is jammer. De korte hoofdstukken lezen wel lekker vlot. Ik had heel veel van het boek verwacht dat is helaas niet uitgekomen. Alleen op het laatst wordt het even spannend omdat Marieke door het lint gaat en dan is het boek ook al bijna uit. Ik geef het twee sterren een matig verhaal!
0	Mooie kaft en boeiend en actueel thema voor een boek. Helaas kon het boek niet echt boeien. De verhalen zijn te langdradig. Ik heb 3 verhalen gelezen en ben er toen mee gestopt...jammer..
0	Na jaren eerder het verdienstelijke debuut van Daniel Silva De onwaarschijnlijke spion te hebben gelezen was ik blij verrast dit boek in de uitverkoop te zien liggen. Na een redelijk begin zakt het boek echter weg en volgt het m.i. vele onnodige zijpaden. Pas na ± 100 bladzijden begon het enigszins spannend te worden en volgden de ontwikkelingen zich sneller achter elkaar op. Maar helaas kon het mij niet echt meer bekoren al geeft het boek een redelijk beeld van de situatie in het Midden-Oosten en is er ook ruimte voor de Palestijnse invalshoek. Met de vrijlating van Mordechai Vanunu op 21 april 2004  http://www.vanunu.nl/ is dit boek zeer actueel te noemen al wordt Vanunu slechts zijdelings aangehaald aan het eind.
0	Lastig boek om doorheen te komen. Het verhaal kabbelde maar een beetje voort en was eigenlijk nergens lachwekkend. Ik heb het uitgelezen omdat ik benieuwd was of er nog iets zou gaan gebeuren, maar dat was niet het geval. Ik zou niemand aanraden dit boek te lezen
0	ik vond er niet zo veel aan.
0	Vol verwachting begon ik aan Vuurstorm van Pyper: een razend spannend verhaal met literaire pretenties, vier sterren in VN en op deze site juichende recensies. Dat viel fors tegen! Wat een gekunstelde boel! Regel 1 voor thrillers: het moet spannend zijn! Nergens werd ik gepakt door het verhaal en nooit werd de spanning - ondanks de onvoorstelbare ontberingen - echt tastbaar. En dan die zogenaamde literaire zinnen! Alsof literair staat voor gedachten en zinnen waar geen eind aan komt en waar je geen touw aan vast kunt knopen! Neem een voorbeeld aan iemand als Jeannette Winterson die in een paar woorden een hele wereld kan schetsen. Helaas: dikke tegenvaller!
0	Een boek wat zo goed verkocht wordt in nederland moet ik toch ook gelezen hebben dacht ik. En na honderd bladzijden begreep ik dus niet waarom dat boek zo goed verkocht wordt. Misschien word ik hier nu afgeslacht maar misshcien is dit meer een vrouwenboek (en geen thriller) en ben ik daar als man niet zo geschikt voor.en dan heb ik het niet over de schrijfster. Als liefhebber van onder meer Nele Neuhaus ben ik zeker een lezer van de vrowuelijke thrillerschrijfsters. Omdat het boek nog geen 300 bladzijden telt, ben ik er toch maar in verder gegaan en het werd er vond ik niet beter op. Slap verhaal en oppervlakkige karakters. Dus kan iemand mij vertellen waarom dit nou in nederland een top tien boek is????????
0	Dit boek sprak me erg aan op basis van het thema en de kaft. Ik kan echter alleen maar aansluiten bij onderstaande reacties. Het is rommelig, onduidelijk en erg vervelend om te lezen. De stukjes over de fabrieksmeisjes zelf vond ik nog wel interessant, maar alles sprong van de hak op de tak, waardoor ik geen grote lijn kon ontdekken. Haar eigen verleden paste er helemaal niet bij en was totaal overbodig. Ik wilde het per se uitlezen en dat heb ik dan ook gedaan, maar meer dan ergernissen heeft het me niet opgeleverd.
0	Ik kon hier niet doorheen komen. 't Thema sprak me aan en er was veel bekendheid gegeven aan dit boek, maar ik vond de schrijfstijl zo hoekig en onprettig. Ik heb 't boek weer weggegeven, misschien dat een andere lezer 't wel kan boeien.
0	Blijkbaar surfen heel wat uitgevers mee op de hype rond DDVC en titels met schilders en 'mysterie' of 'code' zijn daar het bewijs van. Denk maar aan De stilte van Rafaël, De Einstein Code of Het Michelangelo mysterie. Het is een redelijk verhaal, maar ik snap niet goed wat nu eigenlijk het mysterie van Michelangelo is. Het enige wat verwijst naar hem is één armzalige bladzijde uit zijn verdwenen notitieboek. Een bladzijde die dan nog moet concurreren met Renoirs, Rembrandts, Griz' en andere grootmeesters. Erg mysterieus is het niet. Het MM is duidelijk een kloon van DVC.
0	Ik was zo benieuwd nadat ik de flap had gelezen. Moet dit een trhiller voorstellen? Ik was continu afgeleid en na meer dan 150 pagina's begon ik het door te hebben. Niet voor lang want ik vind het een veel te verwarrend boek en zeker geen thriller. Het einde kan zo voorspeld worden.
0	Nader tot u bestaat uit een vijftal brieven en wat gedichten. In de brieven gaat Reve ondermeer in op de successen die hem als schrijver ten deel vallen. Hij maakt hierbij gebruik van de 'nieuwe spelling' en hanteert bijvoorbeeld woorden als psigisch. Het geeft een aardig tijdsbeeld weer maar verder vond ik het niet zo denderend.
0	Het verhaal draait om een 15e eeuws schilderij dat een schaakprobleem uitbeeldt en een verwijzing naar een moord. Verschillende personen krijgen hier mee te maken, hoofdpersoon is een jonge vrouwelijke restaurateur. Wie houdt van geschiedenis, schilderkunst en het schaakspel, zou dit boek eens kunnen proberen.
0	Ondanks de goede schrijfstijl pakte het verhaal mij niet. Er komt geen vaart in, blijft te langdradig.
0	Wat een tegenvaller! Het verhaal van De Verbouwing is ongeloofwaardig en dat maakt het boek tot een matige vertoning. Want als een thriller aan één voorwaarde moet voldoen (dat het spannend moet zijn spreekt namelijk vanzelf) dan is het wel dat het in het echt ook zo maar zou kunnen gebeuren. En dat zit er hier absoluut niet in.
0	Veel woorden, veel mensen, veel namen, veel gebeurtenissen.... een heel warrig boek dat bijna niet te volgen is. Maar toch intrigrerend genoeg om tot het einde door te luisteren. Niet echt een aanrader.
0	Ik kan me nog herinneren dat ik het vorig jaar gelezen heb een maand of twee, drie voor dat er flink over geschreven werd in de media, ik was het hele boek al weer vergeten. Het heeft niet echt veel indruk op me gemaakt. Ik weet nog dat het vlot weg te lezen was. Net als vele anderen heb ik het ook in twee dagen uitgelezen. Maar als je me nu vraagt waar ging het ook al weer over? Geen idee. Na het lezen had ik er een goedkoop gevoel bij, vlot geschreven en kom maar binnen met dat geld. Nee, doe mij maar Eco. Ik ben nu De slinger van Foucault aan het lezen en zon vijf jaar geleden heb ik De naam van de roos gelezen en daar kan ik je meer over navertellen dan over De Da Vinci code.
0	Susan van Eyck heeft een prettige stijl van schrijven. Vlot, zonder dat het "Jip en Janneke" wordt. Het is enorm jammer dat ze in haar debuut teveel heeft gewild. Er wordt zo ontzettend veel thematiek c.q. problematiek bij gehaald, dat het niet anders kan dan dat veel zaken onderbelicht blijven. Dit had een prachtig ingetogen verhaal kunnen zijn als het was gebleven bij Emma, die verliefd wordt op Boris en een relatie met hem krijgt. Een relatie "made in heaven' die veel te kort mag duren. De dappere strijd die beiden voeren om er nog zoveel mogelijk uit te halen. De aandacht hiervoor wordt nu telkens afgeleid door van alles wat voorbij raast: vastzitten in een relatie en beëindigen daarvan, oma, een vriendin met een probleem, keuzes m.b.t. werk, ouders die het niet lijken te snappen, enz. En dat alles in het tijdsbestek van een paar maanden. Zo jammer, want dit had een pareltje kunnen zijn.
0	Gepromoot als de nieuwe 'wereld van Sofie' (Jostein Gaarder). Waarschijnlijk waren daardoor de verwachtingen te hoog. De filosofiecursus was me veel te zwaar en nogal inspannend. En het speurdersgedeelte liet erg lang op zich wachten. Ik kwam er nooit echt in en na ruim twee weken spartelen, heb ik het dan ook (tijdelijk?) opgegeven op een derde van het einde. Net nadat het duidelijk werd hoe het zat met die namen. Want de vormgeving verdient dan wel weer een pluim.
0	Ik vond het boek juist heel erg tegenvallen. Als je een verhaal schrijft over de geniale Leonardo da Vinci, dan verwacht ik dat hij toch op z'n minst een boeiend personage is. Niets van dit alles. De karakters komen op geen enkele manier uit de verf, het boek is een soort theoretische verhandeling die, in tegenstelling tot bij de Da Vinci Code, om maar weer de bekende zijweg te nemen, nergens spannend wordt. De uiteindelijke onknoping schokte mij ook geenszins. Van mij krijgt ie 1 ster voor de moeite.
0	Ben grote fan van Lars Kepler maar dit boek heb ik diagonaal gelezen zonder ook maar iets van het verhaal te missen. De eerste 220 blz zijn ronduit saai. Verder is er dat eindeloos zelfde gedoe met Jurek Walter en de hoofdpersonages met hun familieleden/kenissen die getroffen worden. Geen verhaal, alleen maar de jacht op JW. Ben niet meer gemotiveerd om nog verdere delen te lezen. Adieu Joona Linna...
0	Ik was erg enthousiast over de andere boeken uit deze serie, maar helaas vind ik 'Vertrouw op mij' een jammerlijke afsluiting. Het verhaal boeit me niet, de hoofdpersonen vind ik matig en het komt niet op gang. Ik vind het verhaal saai en er zit weinig diepgang in (zelfs voor een new adult). Helaas, geen aanrader dit. De rest van de serie wel!
0	Ik vond dit haar minste boek tot nu toe. Misschien te hoge verwachtingen inmiddels en de combinatie van twee verhalen door elkaar vond ik niet prettig lezen en verwarrend met de namen. Omdat ik al snel door kreeg wie de dader was, nam dat de spanning ook weg. 2,5 sterren, geen 3 vanwege de genoemde mix van verhalen die aan het verhaal voor mij niks toevoegde.
0	Ik ben met veel zin aan dit boek begonnen, aangezien ik een aantal andere boeken van French gelezen had (zoals Land of the Living) en daardoor hoge verwachtingen had. Het boek vertraagt naar mijn mening op een bepaald moment, waardoor het bij mij een tijdje ongelezen op mijn nachtkastje gelegen heeft. Ik ben er uiteindelijk terug aan begonnen en ik moet zeggen dat het einde me teleurgesteld heeft. Ik had tijdens het lezen ook al eens gekeken naar de recensies van de anderen hier en toen ik las dat het een onverwacht einde ging hebben, heb ik mezelf op een dwaalspoor gebracht (ik was immers in de overtuiging dat Miranda zich echt wel alles inbeeldde en zelf de 'kat' was in dit kat-en muisspel. Ik had dergelijk einde veel verrassender gevonden. Miranda die dingen zag die er niet waren en de crimes zelf op haar geweten had.
0	Na het lezen van Billy Straight en Oog in oog was ik wel een beetje een Kellerman-fan aan het worden, maar dit boek stelt me echt teleur! Geen spanning, het verhaal boeit niet, vergezochte verbanden en het gaat allemaal zo traag vooruit. De 'mysterieuze' gebeurtenissen konden mijn nieuwsgierigheid niet echt opwekken en de personages spraken me weinig aan. Geen aandrader dus...
0	Dit boek bestaat uit 3 delen. Het eerste is veel belovend, en mooi beschreven. Vanaf deel 2 begint er herhaling te komen, en wordt het soms wat langdradig. Ook de aangename schrijfstijl verwaterde. Tijdens deel 3 kon ik het daardoor niet meer opbrengen om nog tot het einde te lezen. Helaas heb ik geen idee hoe het met hen afgelopen is.
0	Ik had de originele Ilias al in het Grieks gelezen op school en dan valt deze - toch wat kinderlijke - uitvoering wat tegen.
0	Ik had mij verheugd op dit boek, maar kwam bedrogen uit. Het is dan ook totaal geen thriller. De personages worden tot in den treure uitgewerkt. De eerste 20 paginas van het boek worden dan ook al besteed aan wat ze eten, doen en laten. De schrijfstijl is eenvoudig, maar de lange zinnen maken het lezen lastig, tevens is de vertaling nogal vreemd zodat je af en toe ergens op blijft hangen. De plot zit goed in elkaar, de ontknoping is nog wel aardig voor zover je dat kan zeggen van dit boek. Het is dan ook eerder een aaneenschakeling van lange zinnen, veel psychologische uitleg. Dit boek is minstens de helft te dik. De spanning ontbreekt volkomen. Beslist geen boek om je een dag mee te vermaken. Halverwege ging het boek mij zelfs vervelen. Kortom, misschien een goede roman, maar beslist geen thriller. Ik vind het dan ook geen aanrader en heb niet meer dan 2 sterren over voor dit boek.
0	Smith! Is een boek wat mij erg is tegengevallen. Ik had er veel meer van verwacht. Het boek leest wel vlot weg, maar kon mij niet boeien. Hierdoor duurde het lang voordat ik het uit had. Er komen veel personages in voor, die uitgebreid worden voorgesteld. Dit is echter niet noodzakelijk voor het verhaal. De spanning is ver te zoeken. Het bevat wel enige humor. Desondanks zal ik deel twee niet gaan lezen, daarvoor vond ik het verhaal niet boeiend genoeg.
0	Het verhaal begint met zeer korte zinnen, voor mij te kort en te snel. Het boek telt slechts 65 pagina's en ik ben geen liefhebber van verhalen. In dit geval vind ik het erg jammer dat er niet een echt boek van gemaakt is. Dat had mijns inziens het verhaal meer recht gedaan. Het is voor mij te kort. Daarbij vind ik Jack Reacher als 16-jarige held onwaarschijnlijk goed in vechten en te scherp in observaties. Dat past meer bij een wat oudere hoofdpersoon. Desondanks ben ik dan wel nieuwsgierig geworden naar de boeken van Lee Child.
0	Na een lezing van Ernest van der Kwast was ik erg geïnteresseerd in dit boek. Hij leek een persoonlijke, scherpe schrijfstijl te hebben. Ook de reviews waren erg goed. Het plot vond ik tegen vallen en het verhaal hing aan elkaar op basis van losse herinneringen en verhalen over de personages. In het verhaal kon je proeven waar Ernest het allemaal niet mee eens was of of niet vond kunnen, waardoor het voor mij een bittere, negatieve nasmaak had. Ik heb dit boek op vakantie binnen en dag uitgelezen. Leuk, en gelukkig was ik op vakantie, anders had ik het zonde van mijn tijd gevonden.
0	Ongeloofelijk traag verhaal. Zeker geen thriller, meer een roman met op het laatst wat spannende elementen. Ik heb meerdere keren op het punt gestaan het boek dicht te slaan maar was toch benieuwd hoe 't af zou lopen. De vergelijking met Nora Roberts, die op de voorkant van het omslag staat, gaat nergens op.
0	Wat een erbarmelijk slecht boek! Sorry dat ik het moet zeggen, maar ik gruw van de schrijfstijl die m.i. ook nog eens totaal niet consistent is. Aan de ene kant gebruikt Vermeer woorden die totaal uit de tijd zijn (ergens geraken en dergelijke, iekssss!) aan de andere kant populaire (weliswaar in de jaren 80) uitdrukkingen als "joh". Het verhaal is totaal niet geloofwaardig, hoewel we allemaal weten dat in all inclusive resorts drank vaak wordt aangelengd en de hygiëne ook regelmatig te wensen overlaat, is "moorden" ernstig overtrokken. Ook de aanname van Jeroen op welke wijze de tweeling aan hun eind is gekomen raakt kant noch wal. Dat de uitgever aan een dergelijk boek het predikaat "literaire thriller" überhaupt heeft dúrven hangen vind ik een schande voor het genre. Het begin van het boek bestaat vooral uit prietpraat, dat gedoe met die schoonmoeder heeft absoluut géén toegevoegde waarde, personages blijven plat, NUL spanning en zo kan ik nog wel even doorgaan. Nee, dit was eens maar nooit meer Vermeer...
0	Er zak wel een diepe gedachte achter zitten. Ik vond het zo troosteloos oppervlakkig dat ik er verdrietig van werd.
0	Up is hetzelfde als Paaz. Alleen heet het boek anders en hebben beide boeken een andere lay out. Maar de verhaallijn blijft het zelfde voor mij. Emma heeft psychische klachten, komt op de Paaz terecht en moet zichzelf weer herpakken. Zo gaan beide delen. Daarnaast vind ik dat Emma een behoorlijk groot zelfmedelijden heeft, iets waar ik me (net zoals bij Paaz) aan irriteerde.
0	Mag ik Eric Diepvens vriendelijk verzoeken de laatste boeken van Connelly en Meyer te lezen en daarna zijn eigen beoordeling van Overkill in heroverweging te nemen? Het hangt er natuurlijk helemaal vanaf waarmee je vergelijkt, maar als Connelly de maat is, worden hier knollen met citroenen vergeleken! Aardig hoor dit chauvinistische gedrag, maar niet realistisch!
0	Dat niet alles wat uit Scandinavië komt goed is bewijst Michael Mortimer, Dat de uitgever beweert dat het ingenieuzer is dan Brown of sneller dan Eco is een marketing stunt. het is 508 pagina's onzin, vergezocht en totaal onsamenhangend en dan op het end, geen einde maar de verwijzing naar het vervolg, met de vraag "benieuwd naar het vervolg. nou NEE.
0	Ontdaan van al de franjes, is het verhaal een ontvoeringszaak van de zoon van een filmster, overgoten met wat beschermengelen en het hiernamaals. Met dit gegeven kan je wel wat kanten uit, maar de overdreven beschrijvende taal zorgt ervoor dat het boek niet vlot leest. Bij praktisch elke zelfstandig naamwoord staat wel een bijvoeglijk naamwoord. Dit zorgt er wel voor dat het boek wat aandikt in pagina's, maar ook dat je er niet makkelijk door geraakt, omdat je je weg verliest in deze te uitgebreide beschrijvingen. Minder was meer geweest in dit geval. Koontz heeft al veel betere boeken afgeleverd.
0	Met Alles in de stilte is er in ieder opzicht de plank misgeslagen. Hoewel Rozema haar best heeft gedaan er een mooi verhaal van te maken, zijn er toch een aantal puntjes die voor ergernissen zorgen. Hierdoor neigt de lezer het boek vroegtijdig weg te willen leggen, terwijl het juist een verhaal hoort te zijn dat je in een avond uit kunt lezen. De zwakke personages en de slecht uitgedachte details zorgen hier onder andere voor. Er wordt behoorlijk wat informatie voorgekauwd, waardoor er weinig aan de verbeelding wordt overgelaten. Dit boek profileert zich als een liefdesroman, echter komt het eerder over als een sterk mis plaatst drama. Alleen aan het einde, waar de lezer op een gegeven moment niets meer van durft te verwachten, piekt er nog even snel wat van door. Jammer dat er van dit boek niets beters gemaakt kon worden, want tijdens het lezen van de synopsis wekt het toch de indruk een sterk onderwerp te hebben. Een teleurstelling voor als je er toch hogere verwachtingen van had.
0	Het beste verhaal uit dit boekje vond ik ‘Huisbezoek’. Verder is er een overkill aan seks. Ik heb het net uitgelezen. Ik kwam de woorden self fulfilling prophecy en promiscuïteit tegen. Ik dacht waar heeft ze het over. Heb het ook niet zo meer op met de boeken van Loes. (Troostkind vond ik goed maar dat las ik al een poos geleden). Later heb ik de rest met moeite uitgelezen, vaak met diepe zuchten van alweer... en dacht gelukkig zijn ze van de bieb.
0	Tja, was erg benieuwd hoe het Maria verging na echte mannen eten geen kaas, vond het geen bijzonder mooi boek, nog steeds dat afstandelijke als in haar eerste boek al is haar schrijfstijl wel iets verbeterd.
0	Het verhaal begint goed, maar jammer genoeg kakt het halverwege in en dat komt niet meer goed. Er zat enigszins nog spanning in maar naarmate het einde van het boek was de spanning ver te zoeken. En het einde was ook niet al te best.
0	Wederom een winnaar van de Booker Prize waar ik maar met moeite doorheen kwam. Grootste probleem bij dit boek is de stijl van de schrijfster. Het gegeven zou op zich interessant kunnen zijn, maar Hulme heeft er een verwarrend rommeltje van gemaakt. Ze switcht voortdurend van perspectief bijvoorbeeld wat het lezen behoorlijk vervelend maakt. En maar weer eens aantoont dat een boek beter wordt als het verhaal vanuit één persoon wordt verteld. Maar op één en dezelfde pagina overschakelen van 'ze' op 'ik', terwijl het om hetzelfde personage gaat, kom op zeg. Het zal allemaal wel heel artistiek verantwoord zijn en helpen een prestigieuze prijs te krijgen, maar voor mij hoeft het niet. Het steeds achterin kijken wat iets in het Maori betekent wordt trouwens ook heel vervelend. Wat is er trouwens op tegen om een sympathiek personage op te voeren? In dit boek komen ze in elk geval niet voor.
0	Ik heb dit boek met (achteraf) enige gemengde gevoelens gelezen. Af en toe dacht ik nu leg ik het weg maar uiteindelijk ben ik dus toch doorgegaan. Het hele verhaal is op zich ongeloofwaardig. Het verband met de 4 bisschoppen is alleen in het eerste en laatste hoofdstuk aanwezig en m.i. nogal gekunsteld. De personages van de jonge pater, de vertaalster en de kasteelheer komen op zich goed uit de verf, maar ik ergerde me nogal eens aan het wat hysterische karakter van de vertaalster. De sfeertekening van en in het dorp is goed.
0	Het boek is leuk om te zien en erg aantrekkelijk voor het oog. Hij zal dan ook zeker leuk staan op mijn boekenplank maar meer is het niet. Hij lees makkelijk weg en het verhaal mag er zijn, maar naar mijn smaak zijn er toch te veel anticlimax stukken en wtf-momenten. Het had een sterk verhaal kunnen zijn, maar dat was het niet. Hoewel het echt wel leuk was om te lezen zal het niet de bekendheid van bijv. The hunger games, vergaren. Een van de personages is zwak en word naarmate het verhaal vordert ook niet sterker. Zij en de hoofdpersonage maken rare keuzes die ik niet begrijp. Dit kan misschien aan de leeftijd liggen maar dat denk ik niet. Het beste stuk voor mij was het proloog. Het proloog wordt als uitleg gedeelte gebruikt en dat verhaal vind ik een stuk leuker dan de rest van het boek.
0	Heb het boek gelezen, lege paginas, brede marges, grote letters, snel klaar. Het spijt me dat ik de pret moet bederven. "Erotische scènes, heftige plottwisten en denderende actiescènes....", ik heb ze niet gezien. Het verhaal kabbelt kalm voort, er is geen plot (sterker nog, als je iets van een plot verwacht is deel 1 afgelopen en staat er "wordt vervolgd" midden in een hoofdstuk, wat een zepert). Af en toe (te pas, maar vooral te onpas) schuift er plots wat plastic seks over de pagina. En denderende actiescenes komen in deel 1 al helemaal niet voor. Een typisch gevalletje van anticiperende mediahype: "De combinatie van een ijzersterk verhaal, een waanzinnig intrigerende heldin en de internationale aandacht die er nu al voor is, maken dat Maestra alles in zich heeft om dé sensatie van 2016 te worden." Maar niet heus......
0	'Het droste effect' is de zevende thriller met Stijn Goris en Stef Pauwels in de hoofdrol en blijkt een typische De Coninck thriller te zijn : bijzonder vlot geschreven, zonder uitgebreide uitweidingen. Keerzijde is dan wel een zeker tekort aan diepgang. Net als in de andere boeken van de reeks blijkt dat ook in 'Het droste effect' het toeval een te grote rol te spelen bij de uiteindelijke ontknoping.
0	Ik heb lang uitgekeken naar dit nieuwe boek van Liza Marklund. Het leest als de vorige boeken als een trein. Maar... ten eerste kun je het bijna niet lezen zonder het vorige boek te hebben gelezen. Er wordt zo ongelofelijk veel teruggegrepen dat je volgens mij een aantal zaken mist als je het vorige boek niet hebt gelezen. En dan het verhaal. Het speelt voor het grootste deel in Spanje. En daar worden zoveel namen, plaatsen, mensen bijgehaald, dat het allemaal op mij wat warrig en ongeloofwaardig overkomt. Ik wil hier niets verklappen, Marklund schrijft ondanks alles wel een redelijk spannende thriller, maar de plot is gekunsteld. Het is misschien hard om te zeggen, maar ook schrijvers moeten weten wanneer het genoeg is.
0	Oef, dit boek vond ik slecht. Jammer, ik had er hoge verwachtingen van. De karakters, hun relatie, acties en het einde, allemaal onbegrijpelijk. Heel vlak ook en wat een misplaatst hautain, brrrr.
0	De meeste gegevens, waarop het verhaal is gebaseerd, heb ik jaren geleden reeds in andere boeken gelezen, waaronder De jacht op de Heilige Graal, verschenen in 2000 (ISBN 90 215 9572 9). Het gefantaseerde verhaal is duidelijk te ingewikkeld en overdadig van structuur. Wat mij betreft: beneden alle peil.
0	Zulke vraag is op zich zelf al een thriller zonder oplossing. Over het boek zelf. Voor mij althans zwak. De zoon is op zoek naar een verdwenen zeventiende- eeuws schilderij van een oude meester . De zoon lost dit zelf op zonder de hulp van de politie. Zo leert hij zijn vader ook beter kennen die zelfmoord heeft gepleegd. Een raadselachtige moord in het Afrikamuseum komt toevallig tot een oplossing via de zoon die een schuld van zijn vader moet betalen. De politie loopt wel door het verhaal maar komt weinig tot oplossingen. Tijdens deze zoektocht van de politie komt men wel wat te weten over de kunstwereld waar rare zaken gebeuren.
0	De eetclub leest zeer zeker makkelijk weg, maar ik vond het een beetje een oubollig en zeer voorspelbaar verhaal. Een beetje een huisvrouwenboek (niks mis met huisvrouwen, hoor). Een soort boeketreeks, maar dan inclusief mannen/vrouwen die vreemd gaan en een paar doden.
0	Heel gemotiveerd was ik begonnen aan dit boek. Heb keurig de eerste 100 bladzijden gelezen, omdat gezegd wordt dat je die zeker moet lezen om het boek een kans te geven. Maar na deze bladzijden ben ik gestopt met dit boek. Ik mis teveel om het verhaal te kunnen volgen, mij lukt het niet. Misschien dat ik het boek later nog eens probeer te lezen, maar voor nu even een ander boek. Een boek lees je tenslotte voor je plezier :-)
0	Alles wat met Turkije te maken heeft lees ik met heel veel liefde. Dit verhaal trok mijn aandacht omdat het om een tijdperk lang voor mijn geboorte gaat en omdat hier Nederlanders in Turkije wonen. Een voor mij interessante combinatie. Het was zeker spannend en goed te volgen en de historische feiten zullen vast kloppen maar hoe onrealistisch was de personage Dunya. Gemiddelde Turkse vrouwen trouwen niet met buitenlanders in die tijd één. Leven geen losbandig leven twee. Dat er gefeest werd is een feit maar dat mensen op die manieren leven dat kan alleen een niet Turk verzinnen. Jammer dat de auteur geen onderzoek heeft gedaan naar cultuur en omgangsvormen. Het type Dunya kan nooit bestaan hebben. Een belediging voor de Turkse moderne vrouw van die tijd. Het pedofiele gedrag van Simon vind ik weerzinwekkend en belachelijk dat dit boek als literatuur aan scholieren wordt voorgedragen. Ook vertoont Dunya pedofiel gedrag alsof het heel normaal is. En dan Otto, de eerst zo veelbelovende man, wordt weggezet als suffe eenling die zich moet vergrijpen aan een dikke Turk. Over de ouders van Julia zal ik maar niets zeggen. Wat mij betreft is alleen het thema van illusie en desillusie voor mij persoonlijk geslaagd. Ik begon er met een illusie aan maar ben gedesillusioneerd. Als je over een land en zijn mensen schrijft, verdiep je dan minimaal in de gewoontes.
0	Een kort boek en misschien daarom voor mij te rommelig en niet goed uitgewerkt. Ik had moeite om het verhaal te begrijpen doordat de verhaallijnen te veel door elkaar liepen.
0	Het boek heeft een verrassend einde. Maar dit boek had de helft dunner kunnen zijn. Een te uitvoerig middenstuk. Waardoor het voor mij lastig was om door dit boek heen te komen. Ook zijn er teveel details over basisschoolleerlingen die seksuele spelletjes spelen. Dit had voor mij helemaal niet zo uitvoerig verteld hoeven worden.
0	Ging kon er niet echt doorkomen. Zal aan mij liggen maar was nu eenmaal zo. Zullen velen zijn die het juist top vinden vanwege kenmerken die voor hen bekend zijn en daardoor verder kunnen
0	Ik kan helaas geen twee en een halve duim geven anders had ik dat gedaan. Ik heb het nu maar naar beneden afgerond. Kortom: ik was er niet kapot van. Niet mijn soort boek. Te flauw.
0	Ik heb dit boek gekregen. Ik vond dat er heel mooie tekeningen stonden in dit boek. Maar verderwas het nogal saai. Het verhaal vond ik niks.
0	Een warrig boek, het duurde even voordat ik het perspectief doorhad. Het boek voldeed niet aan mijn verwachtingen (een verhaal over het leven van een dochter van een Nederlands meisje en een Duitse soldaat), onder meer omdat er alleen behoorlijk oppervlakkig werd verteld over het leven van de dochter.
0	Ik had me méér van dit boek voorgesteld. Op de achterflap staat dat dit boek zich laat vergelijken met Hersenschimmen van Bernlef, maar daar ben ik het niet mee eens. In het onderwerp dementie ben ik altijd erg geïnteresseerd, maar deze schrijfstijl (vooral de cursief geschreven stukken) sprak mij totaal niet aan.
0	Boek gaat teveel over opsommingen van personages en functies, het boek had de helft dunner kunnen zijn en intrigerender, als de verhaallijn was vastgehouden. De essentie van het verhaal spreekt me wel aan, maar de onnodige ballast maken het geen prettig boek om te lezen, in tegenstelling tot zijn laatste boek.
0	Dit boeken hebben ik en mijn hoogbegaafde puber grlezen. Het is een wat simpel verhaal, terwijl het bedoeld is voor hoogegaafden. Er gebeuren veel dingen in het verhasl, sommige wat onwerkelijk. Maar het geeft ook de sociale problemen van hoogbegaagde kinderen weer.
0	Dit boekje werd geschreven om enkele dingen op te helderen na het lezen van de labyrintrenner trilogie. Het verduidelijkt wel iets, maar ik vind het zeker niets toevoegen. Jammer!
0	Rilkes 'Dinggedichte' zijn evergreens, maar de bewerkingen van Peter Verstegen vallen niet mee. Zie de recensie elders.
0	Ik ben verbijsterd over de slechte kwaliteit. Een volstrekt ongeloofwaardig verhaal, veel vervelende oudemannen humor, veel te lang. Ik vond het helemaal niks.
0	Leuk boek voor tussendoor, het verhaal is wel grappig maar toch viel het me een beetje tegen. Al met al vond ik het niet zo'n sterk boek.
0	Geen leuk boek: de schrijfstijl vind ik slecht en het verhaal was al helemaal niet sterk. Door de schrijfstijl kom je gewoon niet in het verhaal. Dit is echt geen aanrader!
0	Een zwaarmoedig verhaal waarin de liefde mechanisch is. Emoties in die zin ontbreken. Een eind dat het gevoel geeft ik weet niet hoe ik verder moet met dit boek.
0	Na de vele goede kritieken op Mo Hayder heb ik het boek Vogelman gekocht. En eerlijk gezegd snap ik de vele goeie kritieken niet. Ik vind het wel een spannend en goed in elkaar zittend verhaal, maar haar schrijfstijl vind ik alles behalve vlot. Soms vond ik het moeilijk van conversaties te volgen en de sprongen die ze maakt zijn wel eens onduidelijk. Ik ben vooral een van van Preston & Child, Koontz en Mankell. Al deze auteurs staan voor mij toch op een veel hoger niveau wat betreft schrijfstijl en leesbaarheid. Ik heb net in de winkel De behandeling zien liggen. Heb hem niet gekocht, maar misschien zal dit boek mij wel bekoren. Het is niet omdat één boek mij niet ligt, dat dit bij al haar boeken zo zal zijn...
0	Altijd interessant, Berlijn, jaren twintig, film, cabaret, de opkomst van de nazi’s. Door heel veel filmmakers en auteurs al gebruikt. Helaas overspoelt Marianne Vogel in haar thriller ‘In de schaduw van Marlene Dietrich’ ons met clichés, er wordt niets nieuws toegevoegd. Gebeurtenissen buitelen over elkaar heen, her verhaal gaar van Amsterdam naar Berlijn, van de voor de oorlog naar het heden. Nergens neemt de schrifster de tijd om de karakters van de twee speurders wat uit te diepen. Jammer, het gegeven is boeiend maar niet zo geschikt voor een hecendaagse detectiveroman.
0	Ik weet zo zeker dat ik dit boek 50 jaar geleden geweldig vond, maar nu valt het me enigszins tegen. Waar dat aan ligt? Ik weet het niet. Want ik heb pas nog genoten van 'n Zomerzotheid. Het is een in de ik-vorm geschreven verhaal over een meisje dat midden in haar pubertijd zit. Joop zit op de HBS en het gaat allemaal niet zo geweldig. Ze krijgt hulp van een bijlesjuffrouw, en dan gaat het beter. Ondertussen is er een club ontstaan, zijn er verliefdheden en verlovingen. Maar het is allemaal net een beetje teveel.
0	Voorwaar een (spannend) boek met een boodschap. Heeft soms iets te veel lovecraftiaanse beschrijvingen om echt goed te zijn. Komt daar nog de extreme goed-slecht tekening van de karakters bij en de verdoken christelijke boodschap van de schrijver en je hebt maar een matige thriller in handen. Geef mij dan in dat genre Raymond De Kremer (Jean Ray) maar.
0	Toch gaan lezen, na een tegenvallend vierde deel in de serie, omdat je wil weten hoe het verder gaat met Lisbeth Salander. Maar het was moeilijk om de aandacht er bij te houden, de schrijfwijze sprak niet echt aan.
0	Ik heb heel veel boeken en crimi's gelezen, maar geen één dat zo walgelijk en gruwelijk was als deze. Heel overtuigend zet hij het Ultieme Monster neer: in Armani pak en Gucci zonnebril slacht hij de ene na de andere prostituee af. Of is het allemaal maar schijn, in die lege wereld van hem. Het boek kocht ik nietsvermoedend in een supermarkt van een zwaar christelijk dorpje op de Veluwe. Maar de gruwelen kregen me zo te pakken, dat ik het halverwege kotsend van ellende heb weggegooid. Er zijn grenzen, en American Psycho was mijn grens. Maar ik geloof dat dat ook de bedoeling was van Bret Easton Ellis. In dat opzicht mag je zijn boek geslaagd noemen. Alleen voor degenen met een sterke maag.
0	Na het lezen van "Dochter van de jungle" was ik erg benieuwd naar het vervolg. Dit viel helaas erg tegen. Het gaat erg veel over de politiek van West-Papoea. Misschien wel interessant, maar anders dan ik had verwacht na het mooie ontroerende verhaal van het eerste boek.
0	Ik vond het op zich wel een spannend boek, maar het anagram was te duidelijk waardoor je het halve boek leest met de gedachte "jaja, ik weet het allang". Wel leuk dat 'ie een gecodeerde boodschap aan het eind laat : 16-39-44-16-39-101-84-20-5-60-16-16-117-117-85-60. Ik kijk er nog naar...
0	Karin zou beter alleen blijven schrijven. Ik had er niet op gelet dat er verschillende schrijvers hun stuk hadden geschreven maar éénmaal aan het tweede hoofdstuk begonnen had ik het al vlug door!! Neen, geef mij maar de 'zuivere' Slaughters!! Die zijn PRIMA.
0	Ben beter gewend van Anne Holt. Ditmaal helaas een slecht verhaal, slecht uitgewerkt, geen spanning. Schuurtjes vol bloed, allemaal nogal smakeloos. En Hanne Wilhelmsen moet het weer oplossen.
0	Iets te veel lichaamsdelen in het voedselcircuit, te veel en te bloederig, het was ongeloofwaardig. Bovendien kan ik me niet voorstellen dat het er echt zo klungelachtig aan toe gaat bij de politie. Te stereotyp ook, als er dan al eens een vrouwelijke inspecteur is, dan is ze uiteraard een manwijf en lesbisch. Nee, het was erover.
0	Het zal vast en zeker een mooi verhaal zijn. Maar de schrijfstijl is voor mij teveel van de hak op de tak en teveel afwijken van de kern waardoor ik het onprettig lezen vond.
0	Dichtgeklapt en Weg ermee!! Traag. Doelloos. Geen wendingen. Geen schoonheid. Een echt Nietsboek. Echt waardeloos een boek lezen wat het maar niet wordt. Jammer, want ik vind dat Lampo wel degelijk mooie boeken kan schrijven! De komst van Joachim Stiller is voor mij nog steeds een mooie klassieker, dat magisch realistische dat kan hij!
0	Ik was heel enthousiast toen ik er achter kwam dat ik dit boek mocht lezen. Het verhaal sprak me zo aan en ik dacht echt "dat wordt smullen!!" Afijn.. helaas viel dat voor mij wat anders uit. Ondanks de fijne korte hoofdstukken en fijn lettertype lukte het me gewoon niet om goed in het verhaal te komen. Her en der ergerde ik me aan bepaalde hoofdstukken geschreven onder het mom "ik denk dat het zo is gebeurt" en ik had moeite om het boek weer op te pakken en verder te lezen..... helaas voor mij geen aanrader.
0	Ik kon niet goed door dit boek heen komen. De laatste 100 bldz werden eigenlijk pas een beetje spannend. Jammer want zijn vorige boek vond ik juist wel heel goed (gijzeling)
0	Dit lijkt meer een herhalingsoefening van de heren. Ik kan me niet voorstellen dat men hier zoveel research voor heeft moeten doen. 20 jaar geleden schreven ze The fifth horseman, met als plot dat terroristen een atoombom hebben verstopt in New York, waarna een race tegen de klok volgt om die op tijd te ontmantelen.
0	Een diabolisch dominospel! Overspel! Intrige! Seks! Politiek! De ware aard van vier Curaçaose mannen komt naar boven als ze niet alleen dominosteentjes tegen elkaar schuiven, maar boven alles psychologische oorlog voeren om hun mannelijkheid te bewijzen. Komrij vond het zelfs 'een roman geschreven in een haast ongelooflijke stijl.' Tsja, ik ben minder enthousiast, want Frank Martinus Arion laat bitter weinig aan de verbeelding over: het is dichtgetimmerd proza. Elk personage wordt keurig geïntroduceerd binnen zijn of haar sociale milieu, met een bijpassend psychologisch profiel om hun handelen mee te verklaren. De spelregels en het bijhouden van de scores worden uitvoerig uitgelegd, zodat ook een niet-Antilliaanse lezer het verband snapt tussen het dominospel en de sociale/politieke context eromheen. Het plot grijpt netjes in elkaar en Arion weet de broeierige sfeer over te brengen van dorpsgemeenschap Wakota, maar verwacht daarbij geen mooie zinnen of diepere zielenroerselen.
0	Deel 1 vond ik vermakelijk, maar geen hoogstandje. Door het einde van deel 1 wilde ik echter wel weten hoe het verder ging. Maar daar heb ik spijt van gekregen. Met elk woord dat ik las kreeg ik een grotere hekel aan Tessa. Ze is kinderachtig, egoïstisch, en neemt hem gedrag kwalijk waar ze zelf een uitblinker in is. Nee, 1 ster vind ik nog te veel voor deze serie. Deel 3 en deel 4 gaan dus mooi terug naar de bieb en worden niet meer opnieuw geleend.
0	Heb al veel gelezen van Camilla Grebe. De Moskou Noir trilogie en de Minnares. Boeken die tot de laatste letter spannend zijn. Daarom misschien te hoge verwachtingen gehad. Het Dagboek van mijn verdwijning kan gezien worden als een vervolg op de Minnares. Er wordt regelmatig verwezen naar dit boek in het verhaal. Het dagboek van Hanne zelf was ontroerend om te lezen hoe ze worstelt met haar vorderende dementie. Als thriller vond ik het te vlak en voorspelbaar. Ik geef twee sterren .
0	Een onwaarschijnlijk verhaal? Overacting? Het had gekund. Maar dan ken je het verleden van Paul Koeck niet als 'schrijvende hand' van de gewezen Brusselse hoofdcommissaris van Gerechtelijke Politie, Frans R. Of wie is anders de ware Henri Clijsters? En de ware Mich Adam, alias de Duitse super-undercoveragent Werner M.? De man door wie R. uiteindelijk 'viel', in voorhechtenis zat en veroordeeld werd. Omdat hij deel uitmaakte van 'het netwerk' zoals het heel erg juist is beschreven in het boek van Koeck. En de ware Glenn die in een cafeetje aan het Brusselse justitiepaleis al het mogelijke doet om Henri Clijsters alias Frans R. onderuit te halen? Zou dit niet de opvolger van Frans R. zijn? Ene Glen A.? En die overval in Keulen? Ooit heel echt gebeurd. Net als ongeveer al wat er in het boek op volgt. Alleen zit de chronologie soms wat fout. En de rolverdeling. Eigenlijk onbegrijpelijk dat Koeck daar niet voor uitkomt. Hij herschreef doodgewoon het verhaal van Frans R., zoals het hem ongetwijfeld al tientallen keren is verteld door die hoofdrolspeler. Mooi gedaan van Koeck. Maar hij had er kunnen voor uitkomen. Dat was nog mooier geweest.
0	Wat is de ratio om klassieke hoofdpersonen af te stoffen en te reanimeren? Als je die echt de moeite waard vindt dan geef je die boeken opnieuw uit of creëer je daar een nieuwe lezerskring voor. Pythagoras komt toch ook niet meer met nieuwe stellingen? Wie nu een Van Gogh schildert, levert een verdienstelijke prestatie die goed is voor een strafblad. Thomas Ross is toch te nuchter om het barokke geschrijf van Havank te benaderen? Sophie Hannah over Poirot laten schrijven levert een boek op dat geen Agatha's Christie is en helemaal geen Sophie Hannah. Het is net zo zinvol als Bach op een draaiorgel spelen.
0	Jeugdzonde is mijn eerste kennismaking met de auteur: Almar Otten. Ik was enorm benieuwd naar dit boek; vooral omdat het verhaal er op de flaptekst er erg goed uitziet. Ik vond het boek op sommige stukken best wel spannend en wilde ook wel weten hoe het verhaal verder zou gaan, allen miste ik ook een hoop waardoor het verhaal niet aan mijn verwachtingen heeft voldaan. Ik miste het historische gedeelte heel erg, het zou een hoofdthema van dit boek moeten zijn, alleen werd dit voornamelijk beperkt tot het begin van het boek. Vind het daardoor niet echt een mooi geheel. Het heeft wel te maken met elkaar, alleen het sluit niet naadloos aan. De spanning zakte na de eerste paar hoofdstukken zo goed als weg en kwam ook niet opnieuw op. Ik vond dit erg jammer.
0	Het lijkt wel of Rigbey's boeken steeds hetzelfde thema hebben. De hoofdpersoon worstelt met spoken uit het verleden. Helaas weet Rigbey dit niet erg overtuigend te brengen. Het boek sleept zich voort en is nauwelijks spannend te noemen. Ook het einde vond ik nogal voorspelbaar.
0	Klik hier om een videorecensie van dit boek te bekijken op mijn YouTube-kanaal, De Idioot.
0	Tot het allerlaatste moment heb ik dit boek uitgesteld. Hij is genomineerd voor de NS Publieksprijs en ik moest hem lezen, omdat ik in de kernjury zit. Het boek is onderop de stapel beland, maar uiteindelijk was ik er echt aan toe en moest ik wel. Dit verhaal heeft me eigenlijk niet geboeid. Ik denk dat ik niet weggelegd ben voor dit soort literatuur. Ik begrijp gewoon niet wat Doeschka bedoeld met haar verhaal, terwijl het vast een diepere gedachte zal hebben. Ik kon verschillende gebeurtenissen maar moeilijk aan elkaar linken. Ik kwam dan ook erg moeilijk in het verhaal (waar zinnen van een halve bladzijde lang ook niet echt bij hielpen) en heb mezelf er uiteindelijk toegezet het onderhand uit te lezen, zodat ik aan iets leukers kon beginnen. Helaas voor mij geen topper.
0	Inderdaad, hier gebeurt nooit wat. Er is veel kaf onder het koren van de 'literaire thrillers' en dit is een mooi voorbeeld. Een aardig verhaaltje, maar absoluut geen thriller. Want geen spanning! Of je moet een overspelige moeder die ondertussen borstvoeding geeft en rouwt om haar vermoorde vriendin een spannend gegeven vinden. De moord die het dorpje en de arme vrouw 'in zijn greep' houdt, wordt niet opgelost. Het drama dat daarna plaats vindt is onbegrijpelijk, tragisch maar niet spannend. De zieleroerselen van de vrouw zijn wel aardig beschreven, maar helaas beroerd vertaald: korte, stotende zinnetjes. Er zijn veel betere psychologische thrillers geschreven: ik beveel de lezer aan het boek van Julie Myerson subiet in te ruilen voor een willekeurige Karin Fossum!
0	Ik vond dit een minder boek van Deze schrijfster. Het duurt erg lang voor er daadwerkelijk iets gebeurd en daarna wordt het allemaal wat ongeloofwaardig.
0	Ook in dit tweede deel (dochter vermist was de eerste) vanuit meerdere personages geschreven. Ik blijf met een beetje ongemakkelijk gevoel achter. De hoofdpersoon houdt er nogal een raar seksleven op na omdat ze haar verleden niet verwerkt heeft. Ik blijf me irriteren aan één van de mannelijke hoofdpersonages en als er dan ook nog sprake is van een ingewikkelde polygamische verhouding van weer iemand anders, het verleden nog moet worden verwerkt, raak ik het spoor volledig bijster. Ik blijf met een teleurgesteld gevoel zitten. Of ze moet het goed maken in een volgend deel.
0	Na De verdenking dat bij me 5 sterren scoorde dacht ik om met frisse moed aan dit boek te beginnen. Geen doorkomen aan, een heel warrig verhaal, ongeloofwaardig, springt van de hak op de tak. Zomaar wat kreten van mijn kant om mijn teleurstelling over dit boek weer te geven. Daar waar het eerste boek je in je greep heeft en houdt tot de laatste bladzijde heeft dit boek me absoluut niet geboeid, de eerste 50 bladzijden zijn aardig en je denkt (met het vorige boek in je achterhoofd) dat wordt weer een mooi verhaal. Niets in minder waar, ik had zo gehoopt dat de persoon Joe, de hoofdpersoon uit het vorige boek ook weer wat meer uitgediept zou worden, maar nee, hij komt zijdelings ter sprake, ok dat is niet erg hoofdpersonen kunnen switchen in verschillende boeken maar het geheel is zo slecht uitgewerkt dat toen ik het uit had, ik echt blij was dat ik het uit had. De scenes die zich afspelen in een riool, echt heel ongeloofwaardig, het zal wel denk ik dan..... Ik kan me dan ook geheel in de kritiek van andere Crimezone lezers vinden die dit boek ook met 1 of sterren scoren.
0	Ik vond de serie zelf het verhaal lijn wel leuk, vond het alleen heel jammer dat van de 300 pagina(ereader) d'r toch wel 250 uit seksende senes bestonden! Het was voor mijn iets te veel van het goede
0	Helaas. De eerste 3 super. Nummer 4 afgemaakt en ok. Dit is een totaal andere schrijfstijl en een nieuw boek i.p.v. een deel 5. Jammer.
0	Het taalgebruik is grof, direct en heel choquerend. De verhaallijn onsamenhangend met bizarre voorvallen. Ik vraag me af of hier een publiek voor is...
0	Iedereen houdt van dit boek maar ik vind het iets minder het is langdradig en saai. Heb niks tegen het boek gewoon persoonlijke mening.
0	Nou ik zie dat ik niet de enige ben met deze ervaring. Ook hier is het boek halverwege weggelegd. Ik kon er niet doorheen komen. Het werd zeurderig en langdradig. Het begin was veel belovend en ik vind het leuk om boeken te lezen die zich afspelen in deze afgelegen koude gebieden, maar dat is niet voldoende in dit geval.
0	Heb het boek “Verdraaid goed” gelezen, een makkelijk te lezen boek en vooral als je graag naar muziek festivals gaat, is het vast heel herkenbaar. Dat is aan mij eerlijk gezegd niet besteed, al de muziek titels zeggen mij niet zo veel. En vond dat wel erg veel. Mijn eind conclusie is dan ook een boek voor vooral jonge mensen, maar het heeft me wel een paar leuke uurtjes bezorgd, en ook weer duidelijk gemaakt dat ook jonge mensen heel onzeker kunnen zijn.
0	Het boek ging een beetje van de hak op de tak qua hoofdstukken en gebeurtenissen. Ik wist niet echt wat ik aan het lezen was. Het verhaal heeft wel een bepaalde verhaallijn die door de hoofdstukken 'geweven' wordt. Je moet goed opletten wil je het verhaal volgen. Ik vond het boek eigenlijk vaag. Ik zou dit boek dan ook niet aanraden.
0	Katherine Howe. Achter, achter, achter van een heks uit Salem. Waar hadden we zoiets eerder gehoord? Juist die schrijvende nazaat van Maria Magdalena. Dan kan je vader maar beter bij de BVD geweest zijn. Kenners kunnen feilloos beide namen invullen. Het verloren boek van Salem bevat aardige stukjes geschiedschrijving. Maar is wel een beetje saai. Echt spannend wordt het nooit. Netjes geschreven. Nette hoofdpersonen op de gekke professor na. En een keurige verliefdheid. En dat er boeken zijn waarmee we nog echt kunt heksen. Ach sinds Harry Potter kijken we daar niet meer van op. In de VS werden heksen nog vervolgd toen de Nederlandse heksen allang gewone kruidenvrouwtjes waren geworden. Onze bloeiende economie had de angst voor heksen hier al vroeg laten verdwijnen. Na de Gouden Eeuw was er in Nederland geen plek meer voor. Daarom kregen we ook nooit een Salem. Amersfoort kende zo zijn processen, maar het liep allemaal wel los bij ons. Hoe dat in de VS anders liep lezen we bij Howe. Maar verwacht geen ruw, vuig heksenverhaal. Daarvoor worden de vriendjes te netjes gekust. Van een heks verwacht je wat meer hartstocht. Ze waren immers meesteressen in het verleiden en de sex. Kortom al die clichés die we gebruiken om vrouwen een slecht aanzien te geven. Om in clichés te blijven: meer een meisjes- dan een jongensboek. Niet slecht. Niet goed. Net zo braaf als het omslag.
0	Inderdaad, ik vond het ook geen aangenaam boek. Erg saai!
0	Was heel benieuwd naar dit boek maar vond het nogal tegen vallen vooral t laatste stuk had ik t idee dat t nogal gerekt werd on bladzijdes vol te krijgen. Ook was het gebruik van kindertaal nogal storend . Zou dit boek niet echt aanbevelen
0	Het boek begint veelbelovend. De spanning zit er meteen in. Maar de verhaallijn blijkt niet sterk. Veel gezochte erotische en criminele acties moeten de vaart erin houden. Halverwege het boek gaat dit vervelen. Naar de plot wordt niet toegeschreven; deze komt geheel uit de lucht vallen. Jammer dat de auteur geen adequaat klankbord gehad heeft, want op zich kan hij zeker schrijven.
0	Ik heb dit boek wel uitgelezen. Eigenlijk had ik daar spijt van want de ontknoping zat zo verwarrend in elkaar dat ik me zelfs afvroeg of de schrijfster zelf het einde wel begreep.
0	een boeiend onderwerp, het grote geld. In het boek van Cristina Alger wordt het leven van drie dames door elkaar verweven in die financiële wereld. Helaas moeten we elke 5 pagina's weer lezen welke kledingcombinatie één van de drie vrouwen gekozen heeft, welke vervelende (dure!) lunches de hoofdpersonen weer te wachten staan (gaap) en wat voor een perfecte mannen er toch in die wereld leven. Als recensent (de 50 gepasseerd) word ik bijna jaloers van al die perfecte mannen c.q. minnaars die geld uitgeven als water. U voelt hem al aankomen: dit is het toch niet echt. Een realistischer kijk op de zaak vindt u toch bij Gregor Vincent "Bonus Time".
0	Wat een raar boek. Ik kon er geen chocolade van maken. Veel personen en veel gebeurtenissen. En het einde...ik snap het gewoon niet. Zelfs niet nadat ik herhaalde keren heb terug geluisterd. Jammer. Want dit boek zet me niet aan om nog iets van deze schrijver te luisteren.
0	De beschrijving van het boek intrigeerde en wilde het boek graag lezen. Maar na 80 pagina's afgehaakt. Het lezen werd helaas een "moeten" en niet een ik wil weten hoe het verder gaat.. Misschien ooit nog een tweede poging maar voor nu gaat het helaas aan de kant.
0	Te veel doden, te veel mogelijke daders die op hun beurt doodgaan of vermoord worden. Te veel (onbekende) rituele geloofsovertuigingen en niet ter zake doende heksen en wicca's. Reichs laat weliswaar op het einde alle verhaallijnen samensmelten, maar het blijft een vreselijk chaotisch boek. Jammer.
0	Na De sirene, Het profiel en twee Kate Brannigan boeken is dit het meest teleurstellende boek van McDermid dat ik gelezen heb. De plot zit goed ineen, het verhaal sleept zich traag voort in 1963 en 1964 tot we plots in 1998 zitten en er eindelijk schot komt in de zaak van het verdwenen meisje. Het boek is een ophemeling van de sigaret. Laat iedere sigaret die opgestoken of uitgedoof of weggegooid wordt eruit en je krijgt een boek dat half zo dik is. Iedereen in dit boek rookt. van mannen tot vrouwen tot jonge meisjes en jongens. Wie opgehouden is begint er terug mee. Ongelooflijk.
0	Voor mij een mindere Maeve Binchy, het verhaal is ongeloofwaardig en ik heb gedurende het boek ook weinig binding gevoeld met de vele personages. Het mist gewoonweg die diepgang om mee te zijn in de leefwereld van Lena. Voor mezelf was ik blij dat ik het boek eindelijk uit had. Maar als trouwe fan van haar boeken zal me dit zeker niet tegenhouden om er nog te lezen.
0	Inderdaad laat maar zitten, lange tijd weggelegd, nooit aan begonnen. Door een discussie met vrienden toch maar eens ter hand genomen. Het verhaal doet erg James Bond achtig aan, de ene achtervolging na de andere... Na 2 a 3 weet je het wel, "het zal wel" denk je dan. Geschiedkundig, kunst historisch is het een groot plagiaat. Er klopt echt helemaal niets van. Van mij mag dat als je er maar een goed mooi verhaal tegenover zet, niks mis mee. Maar dat verhaal is zo tenen krommend, belerend van toon, de karakters zo plat uitgewerkt, als er al aan karakter verdieping is gedaan. Toen ik het uit had direct naar mijn boekwinkel gesneld en de nieuwste van Mankell gehaald, weet ik tenminste zeker dat ik weer een paar heerlijke leesavonden tegemoet ga.
0	Ik had hoge verwachtingen van dit boek, maar vond de lectuur eerder teleurstellend. Het verhaal is wel mooi en herkenbaar maar misschien niet voor een zeventig plusser. Het is natuurlijk een kortverhaal dus veel uitdieping mocht ik wellicht niet verwachten. Er was in elk geval ruimte om er zelf nog je ding mee te doen. Ik stoorde me voornamelijk aan de schrijfstijl, meer bepaald aan de combinatie spreektaal - schrijftaal. Dit las echt niet vlot, ik moest soms zinnen herlezen. Ik vraag me af of dit haar gebruikelijke schrijfstijl is. Nu weet ik niet goed welk boek van Griet Op De Beeck te lezen als volgende... iemand suggesties?
0	Tja wat kan ik erover zeggen, het beste wat ik kan zeggen over de schrijver is dat hij behoorlijk wat research heeft gedaan , aan de andere kant is dat ook het slechtste van het boek. De schrijver gooit met zoveel informatie over aardschokken en hoe aardplaten bewegen en wat ze in werking zet dat het verhaal al na 40 pagina"s saai en droog word. Ik heb me helaas door het boek heen moeten kauwen en er was echt geen moment dat ik dacht dit boek lees ik in een keer uit. .Heel jammer, dit boek gaat dan ook linea recta naar de ruilwinkel.
0	Was wel aardig om door te lezen, maar niet zo spannend dat het de titel van thriller verdient.
0	Ik vond het boek langdradig. Op een gegeven moment dacht ik ik kap ermee maar toen leek het net even spannend teworden als Danielle in het spel komt. De ontknoping is erg makkelijk vond ik. Dit boek was zonde van mijn tijd.
0	Het begin van het boek komt een beetje moeilijk op gang en je weet ook niet zo goed wat je ervan moet denken. Daarna lijkt het boek wel steeds meer vaart te krijgen. Helaas wordt het boek echt nergens spannend, ondanks dat het een thriller is. Het boek leek op sommige momenten toe te werken naar een spannend stukje, alleen dan gebeurde er maar niks. Er zaten echt veel momenten in het boek die verder uitgewerkt hadden kunnen worden naar een spannend moment of gebeurtenis. Echt jammer dat die kans is blijven liggen.
0	Dit boek zou je geen triller mogen noemen,wordt nergens spannend en is occulte SF. Als je het al ergens mee kan vergelijken is het met the twilight zone. de aanbevelingen op het boek van Tana French en Deon Meyer zijn voor mij niet te verklaren.
0	Na een pauze van een jaar of tien weer eens begonnen aan een boek van Karen Rose. Vroeger was ik groot fan en verslond ik haar thrillers. Dit keer opnieuw een boek dat vlot weg leest. Het recept blijft wel hetzelfde; een vrouwelijke hoofdpersoon in een context van een actieve seriemoordenaar waar de mannelijke rechercheur (held) haar redt van de ondergang. Eerlijk gezegd begon ik me tijdens dit boek een beetje te irriteren aan de opbloeiende romance die we in ieder boek terugzien en wat krampachtig op mij overkwam. De liefde is allemaal net iets té perfect en op het einde is het object van liefde altijd de held van het verhaal. Prima, als Karen romantische/seks scenes wil beschrijven, maar niet als dit ten koste van het verhaal gaat. Het verhaal an sich vind ik vrij dunnetjes. Opnieuw een actieve moordenaar onder het mom van een soort 'dubbelganger'. Ik heb nog drie ongelezen Karen Rose thrillers in de kast staan, maar ik denk dat ik daar nog even niet aan begin. Bang voor meer van hetzelfde..
0	Een vrij chagrijnig beeld van een op zich interessant onderwerp.
0	Een matig interessant gedateerd boek. Hier en daar wel leuke humor. Niet perse een aanrader omdat ik er meer van verwacht had en ook iets van had willen leren.
0	Viel erg tegen. Ik had verwacht meer over de mens Moszkowicz te lezen.
0	Het is het 2e boek dat ik lees van die auteur, hij is beter dan de eerste maar kan me toch niet bekoren. Veel teveel plotwendingen en niet spannend geschreven voor een thriller.
0	Vanwege de lovende recensies ben ik enthousiast aan dit boek begonnen, maar gaandeweg begreep ik niet waarom dit boek zo hoog gewaardeerd werd. Ik hoopte dat 'het' nog zou komen, maar na 188 pagina's heb ik het toch echt opgegeven.
0	Een slap verhaal,echt niet spannend,
0	Ik weet niet wat er met dit boek was maar kwam er maar niet lekker in. De verhaallijn was wel leuk maar was op een of andere manier niet spannend genoeg om mij er volledig in te krijgen.
0	Ik kan me prima vinden in de recensie van Crimezone|Gerd. Toch wil ik met een nuancering verklaren waarom ik een extra sterretje heb toegekend. Een spannend verhaal hoeft niet per se waarschijnlijk te zijn. De James Bond-films zijn spectaculair en spannend, maar niet waarschijnlijk. Ook de spannende en veelal hooggewaardeerde boeken van Matthew Reilly zijn niet realistisch. Het stenen concilie was op onderdelen best spannend, hoe onwaarschijnlijk ook. Soms wat gekunsteld en met hier en daar een los eind, maar het verhaal is grotendeels best drie sterren waard. Jammer dat het eind een onvoorstelbare anti-climax was. Prutserig, om maar eens een onwaarschijnlijk professionele recensieterm te gebruiken.
0	Vond het boek niet prettig lezen en stelde het ook steeds weer uit om het op te pakken, uiteindelijk toch maar gedaan omdat ik dacht te weten wie er achter zat en dit bevestigd wou hebben. Wat dus ook klopt. Vond het boek vergeleken met de andere boeken toch tegevallen, jammer.
0	Kan niet tippen aan zijn voorganger. Impact van de we wereldoorlog komt naar zijdelings aan de orde. En hoe zo smileys in 1986?
0	Mwah. Allemaal erg dramatisch, maar vooral hard en plat. Naar mijn gevoel was de intentie vooral choqueren en niet het vertellen van een goed verhaal. Ben ik niet zo van gecharmeerd.
0	Dit boek was helaas echt een tegenvaller. Dit komt door het einde, ik had een zelfmoord of een gewelddadige wraakactie gehoopt. Het einde kwam echt als een verrassing voor mij. Omdat ik het ook niet zag aankomen kwam het als een teleurstelling en voelt het een beetje simpel aan.
0	Niet wat ik er van verwacht had, langdradig
0	Ik heb hem weer in één ruk uitgelezen. Maar niet omdat ie nou zo hemeltergend spannend is, maar gewoon omdat het lekker wegleest. En dat terwijl het onderwerp - de verdwijning van een kind - toch echt de ergste nachtmerrie is voor een ouder. En ik ben moeder, dus je zou zeggen... Maar toch kruipt het boek nergens onder je huid, zoals de eerste boeken van dit duo wel deden. Het is spannend, het verhaal klopt, je kunt het je allemaal voorstellen, maar op de een of andere manier raakte het me niet. Jammer.
0	Voortaan zal ik de aanbevelingen van gerenommeerde schrijvers als Stephen King en Karin Slaughter met een flinke korrel zout nemen. Of bedoelden ze dat ze het ook eigenlijk een slecht boek vonden? Een langzaam voortkabbelend verhaal over drie 'final girls', die alledrie als enigen aan een slachtpartij waren ontkomen. En natuurlijk kon de hoofdpersoon zich niets of nauwelijks meer iets herinneren van de slachtpartij waaraan zij was ontkomen, want anders hadden we al veel eerder geweten wie het had gedaan. Hoewel, een zo onlogische ontknoping moet wel vooraf gegaan zijn door een hoop overbodig gebabbel. Verdachtmakingen van andere personen uiteraard, een vergezochte identiteitsdiefstal, een volkomen overbodige scène over het kiezen van een witte jurk bijvoorbeeld, een paar bij nader inzien onlogische nachtelijke uitlokkingen, alles om het maar spannend te willen maken, maar een logisch verhaal is het niet geworden. Bij elkaar geraapte onzinnige bedenksels die tezamen een volkomen krankzinnig plot moeten rechtvaardigen. Riley Sager is het pseudoniem van iemand die al eerder een boek heeft geschreven. Wie? Welk boek (boeken)? Geen flauw idee. Deze Riley Sager mag een voorbeeld nemen aan een debutant: C.J. Tudor, die wel een fantastisch meeslepend en geloofwaardig, spannend verhaal weet te schrijven - de Krijtman .
0	Ik heb nog nooit eerder een boek gelezen wat zo chaotisch en inhoudsloos is geschreven als dit boek! Het verhaal slaat nergens op, niet grappig, niet romantisch, niet spannend, niet verrassend. Waar vorige shopaholics wel onder chicklit vielen, dit boek valt nergens onder. Gelukkig gratis bij de krant. Nu in de krantenbak!
0	Alleen het begin en het eind van Vreemd lichaam zijn pakkend. Het gehele middengedeelte laat veel te wensen over. Ik miste de drang om dit boek uit te lezen en heb het zelfs 2 weken aan de kant gelegd, iets wat mij zelden gebeurt bij een boek van Cook. Al met al een duidelijk verhaal en een mooi eind, maar daar is ook alles mee gezegd.
0	In het begin wilde ik het boek niet lezen omdat het zo'n hype was. Maar de commentaren waren zo verschillend (openhartig en vernieuwend tot slechte schrijfstijl en keukenmeidenroman) dat ik zo nieuwsgierig werd dat ik het ben gaan lezen. En ik vond het heel leuk ! Wat mij het meest verraste in dit boek was de humor. De grappige, licht ironische commentaren van Ana (de hoofdpersoon) op en in bepaald situaties maar ook de reacties van haar alter ego's, t.w. haar innerlijke godin en haar onderbewustzijn. Ik heb regelmatig geschaterd van het lachen. De commentaren zijn zo herkenbaar en zo typisch vrouwelijk. De BDSM-relatie en de sexscenes in dit boek, waarover zo veel te doen is geweest, vond ik aardig om te lezen maar niet bepaald provocatief of vernieuwend zoals in sommige recensies werd geschreven. Ik vond het boek wel weer zo prikkelend en leuk (ook door de elementen van spanning inzake sabotage, bedreiging e.d.) dat ik de hele trilogie heb gelezen. Leuke, onderhoudende boeken.
0	Tja, ik vond het wat tegenvallen. Ben Moordkuil gaan lezen na het vermeende plagiaat dat Henning Mankell zou hebben gepleegd met het spannende boek geschenk Het graf, waarbij ik heb geconstateerd dat het vermeende plagiaat erg ver gezocht is. Ik heb Het graf met meer plezier gelezen dan Moordkuil. Mankell schrijft beeldender en dat vind ik een eerste vereiste van een boek. Indridason schrijft me te vlak, te statisch. Ook heb je na een tiental bladzijden door wie het lijk zou kunnen zijn (er zijn twee mogelijkheden). Dat houdt in dat bij het verhoren van getuigen die licht zouden kunnen werpen op eventuele andere slachtoffers naar je gevoel overbodig zijn. Wel erg sterk is de gezinsterreur beschreven, die zich in het verleden afspeelde. Ik ben naar verhouding erg lang met Moordkuil bezig geweest. Bepaalde gedeelten lezen als een page-turner, andere gedeelten zijn erg traag.
0	Een verzameling. Korte stukjes die verder geen samenhang hebben.. sommige nog best vlot en leuk geschreven, andere geen doorkomen aan.
0	Het is per definitie te prijzen dat iemand een set korte verhalen verzamelt, bundelt en uitgeeft. Zeker als het om klassieke thrillers gaat. In deze bundel van POD-uitgeverij Calbona zijn 14 lekker duistere verhalen van de meesters Edgar Allan (dus niet 'Allen', zoals de cover vermeldt) Poe, Bram Stoker, Charles Dickens, Guy de Maupassant en Wilkie Collins opgenomen. Verhalen die ondanks de matige tekstverzorging fier overeind blijven. De verhalen van de mindere goden leiden onder de slordige vertaling, het rijke aantal spatie- en taalfouten en de veelal rommelige interpunctie. Jammer. Het idee was goed, maar als je iets doet, doe het dan goed, Calbona!
0	De eerste 100 bladzijden zijn nog aardig, redelijk vlot geschreven, daarna valt het echter als een kaartenhuis in elkaar, erg warrig, een bizar verhaal wat elk denk vermogen te boven gaat. Als het nog mooi geschreven is dan valt het nog mee, dan kan je concluderen dat je er gewoon van moet houden. Echter de schrijfstijl is ook gewoon heel slecht, onbegrijpelijk dat dit boek überhaupt is uitgegeven in het Nederlands.
0	Ik heb al meerdere boeken van Mariette middelbeek gelezen en dit is niet een boek wat je direct van haar verwacht. Het opzet van het verhaal is leuk. Het wordt verteld aan de hand van het notitieboekje van Femke. Echter ging het voor mijn gevoel te veel over haar keuzes en het werken in het ziekenhuis. Het verhaal greep mij ook niet. Voor mijn gevoel komt het verhaal vrij traag op gang, maar de vlotte manier van schrijven maakt dat ik toch door wil lezen. Een prima boek voor tijdens de vakantie, maar verwacht er niet te veel van.
0	Jeroen en Chantal van der Schaaf vertrekken met hun tweeling naar Turkije. Een all-inclusive vakantie gaat het worden. Eten en drinken zoveel je wilt voor een vast bedrag. Aanvankelijk hebben ze het naar hun zin totdat er iets vreselijks gebeurt. De tweeling verdrinkt in het zwembad. Het echtpaar verliest hiermee uiteraard de bodem onder het bestaan en ze kunnen elkaar niet meer bereiken. Op een dag doet Chantal een ontdekking en komt de dood van haar kinderen in een ander daglicht te staan. Wat is er mis met die grote hotelketen? All-inclusive leest gemakkelijk, binnen een paar uur is het boek uit. Naar mijn idee past de benaming chick-lit beter bij dit verhaal dan het begrip misdaadroman. Een plot is eigenlijk niet of nauwelijks aanwezig en weinig opzienbarend. Het is mij trouwens niet duidelijk waarom dit boek onder pseudoniem is geschreven, er wordt namelijk weinig nieuws onthuld over de vakantiebranche. Wat of wie vreest de schrijver of schrijfster? Het verdriet en de consequenties van het verlies van de kinderen worden integer beschreven. In dit deel staan de betere passages. Maar helaas komen sommige karakters te weinig tot leven. De schoonmoeder is een boze vrouw die haar volwassen zoon graag weer onder haar vleugels wil platdrukken ondanks het feit dat hij al een jaar of tien getrouwd is. De zwager is van het ergste soort en zo komen er meer personages en situaties voorbij die niet overtuigen. Daarnaast zijn er een paar zijlijntjes die geen functie hebben in het verhaal. Het taalgebruik is soms te dik aangezet waardoor het zijn doel voorbij schiet. Als misdaadroman overtuigt All-inclusive niet. Er is nauwelijks sprake van een plot en er is weinig spanning. Een goed thrillerdebuut? Nee. Misschien als chick-lit wel geslaagd.
0	Het verhaal opnieuw vertellen in een recensie vind ik altijd onzin. Dus maar gelijk to the point. Het goede aan dit boek is de enorm leuke stijl waarmee Beth Moore situaties omschrijft zoals ze plaatsvinden. Met veel humor beschrijft zo onder andere het kersttoneel, situaties aan tafel en de jacht op de kat. De verhaallijn is erg matig. Met enige regelmaat wordt met veel ophef een nieuwe situatie geintroduceerd waarmee vervolgens niks tot weinig wordt gedaan, zoals een hysterische Jillian omdat ze geld heeft gestolen (uitkomst: nul), de mogelijke vrijspraak van Stella (wordt niet meer over gerept). De paniek om de gezondheid van Bully (ineens is hij er weer). Een einde dat erg snel in elkaar is gedraaid en eigenlijk nog steeds niks is. Met nog 10 pagina's te lezen dacht ik dat er echt nog iets aan zat te komen, en ineens zit ik in een dankwoord vol Bijbelse spreuken. Een flinke afknapper..
0	719 bladzijden voortkabbelend, geen moment spannend... knap geschreven, mooi tijdsbeeld, maar kon me niet echt boeien. Uit principe lees ik elk boek uit, kijk ik iedere film uit, maar dit boek was een hele trage bevalling met nauwelijks weeën en het einde heel onbevredigend....
0	Door de matige schrijfstijl heb ik het boek al snel aan de kant gelegd. Onuitgewerkte gedachtes die eerder bladvulling zijn dan een toegevoegde waarde voor het verhaal.
0	Het eerste boek dat ik lees van Koonz en ik word er niet blij van. Het verhaal op zich prima, maar de gebeurtenissen hangen van toevalligheden aan elkaar en de humor die Koonz gebruikt is echt over the top.
0	Tja. Ik durf bijna niet te reageren. Ik zal dan maar beginnen met de mededeling, dat ik het met iedereen eens ben, en wel hartgrondig, die zegt, dat het heel goed is dat deze geschiedenis wordt verteld, opnieuw en opnieuw en opnieuw. Voor het feit dat die te boek gesteld is krijgt de schrijfster van mij minstens 6 duimpjes. Maar het boek kon mij als boek niet bekoren. De gebeurtenissen ontroeren, natuurlijk. Maar het geschrevene roept verder niets op. Ik weet ook niet, hoe ik het uit moet leggen. Ik had Ferdie wat anders gegund.
0	Blij ben ik dat het boek uit is. Ik heb me er eigenlijk door geworsteld, ik wilde perse weten hoe het af zou lopen, en het was zoals ik al gedacht had. Ik vond het hele verhaal vreselijk langdradig en soms was er geen touw aan vast te knopen. Ik vind de schrijfstijl van Nicci French niet echt prettig. Eigenlijk vond ik de laatste 50 blz. pas interessant om te lezen, maar die 300 blz. ervoor zal ik snel weer vergeten. Toch ga ik zeker nog eens een ander boek van dit duo lezen, gewoon om te kijken of het iets eenmaligs is.
0	Aan de hand van een aantal andere recensies op diverse kanalen kwam toch enigszins naar voren dat de meningen totaal uiteenlopend zijn. Wit of zwart,geen grijze zone. Fantastisch of barslecht! Reden te meer om het toch uit te proberen,het zal wel de goede kant uitgaan,vooral ook dankzij mijn welgekend niet al te streng beoordelen. Zat ik er enorm naast,beschamend! Echt niets positiefs kan ik aan dit boek toeschrijven. Voor het eerst in jaren kon ik het echt niet opbrengen om dit werk (?)volledig uit te lezen. Wat een vervelend,storend schrijfsel. Best trots op mezelf dat ik het nog meer dan 100 pagina's heb volgehouden.
0	Een redelijk boek. Niet meer niet minder.
0	Het leest als een soap. Maar wat is nu wel of niet waar? Zou Newton zelf blij zijnmet dit boek? In ieder geval intrigeert het me wel.
0	'Wat jij niet ziet' kent een sterk begin, maar het verhaal wordt allengs zwakker. Er zijn bovennatuurlijke krachten voor nodig om de plot rond te krijgen, wat de geloofwaardigheid geenszins ten goede komt. Tot vlak voor het eind is het lekker leesvoer, dat dan weer wel, maar de climax is zodanig over de top dat wat als viersterrenboek uit de startblokken schoot uiteindelijk met een onvoldoende eindigt. Al met al teleurstellend.
0	Van Margolin had ik toch iets beters verwacht. Het boek heeft een redelijk voorspelbaar plot, maar om dit plot te bereiken maakt de schrijver de meest ongeloofwaardige bokkesprongen, die medisch gezien nauwelijks mogelijk zijn. Jammer, maar helaas.
0	In de lijn van Alistair MacLean. Leest makkelijk weg, maar zeker geen hoogvlieger met af en toe lachwekkende pseudo-literaire teksten. Een jongensboek.
0	Het interessante aan dit boek is dat het beschreven wordt vanuit de gedachten van het negen jarige jongetje Bruno dat nog nét te jong is om de boze grote mensen wereld te snappen (ook omdat ie dom gehouden wordt door zijn ouders), en daardoor de puurheid van het verhaal. Maar door de schrijfstijl en de indeling/lettertype van het boek had ik echt het idee dat ik een kinderboek aan het lezen was. En er is niks mis met een kinderboek, want die lees ik ook weleens maar dit boek wordt volgens mij geacht te zijn voor volwassenene (want er staat nergens op dat het een kinderboek is) Daarom krijgt het boek van mij maar twee duimpjes want als volwassenboek vind ik dat de schrijver het zich veel te makkelijk heeft gemaakt. Voor kinderen (vanaf 9 jaar) vind ik het uitermate geschikt als educatief boek.
0	Ik had me erg verheugd op dit boek, maar viel echt tegen. Er zicht geen mooie vertelkracht in het boek, het lijkt meer op een wat uitgebreide verslaggeving. Het kon me niet boeien.
0	Jammer dit is niet mijn boek, misschien als je van romans en boeken over muziek houdt! Voor mij persoonlijk was het boek wat saai, (ik ben een Thriller lover), langdradig en voorspelbaar.
0	Begon vol verwachting aan dit boek, maar wat een afknapper. Heb meerdere malen overwogen om maar te stoppen en achteraf spijt dat ik dat niet gedaan heb. Verhaal sleept zich maar voort, er gebeurt vrijwel niks. Hier en daar wordt een poging tot wat humor gedaan, maar het boek wil in de verste verte niet boeien. Knudde.
0	Ik las dit boek voor een schoolopdracht van Latijn. Het is verplichte lectuur en ik begon het boek te lezen met hoge verwachtingen. Een spannend boek over de uitbarsting van de Vesuvius zo leek mij maar dat draaide toch wat anders uit. Vanaf de eerste pagina had ik door dat het boek nogal traag leest maar dat is op zib niet zo een groot. Ook het verhaal vind ik persoonlijk minder goed uitgewerkt, een beetje meer spanning had het al veel aangenamer gemaakt. Maar om positief af te sluiten is het wel de perfecte manier om een inkijk te krijgen in de werking van aquaducten en het dagelijkse leven van een Romein.
0	Dit boek ging werkelijk nergens over. Een flauw verhaal over mensen die de kerst over willen slaan en een cruise willen gaan maken. Het is totaal niet interessant. Ik heb het wel uitgelezen, dat zit nu eenmaal in mijn aard, maar dat John Grisham ook dit soort boeken kan schrijven......het is mij een raadsel!
0	Als je pagina schrijft als vagina, dan weet je al hoe het verder gaat. Ik heb prachtige boeken gelezen van Louis Paul Boon. Maar daar hoort dit boekje niet bij. Bedoeld als parodie op een pornografische roman, maar het blijft op het niveau van puberhumor en zeer flauwe woordgrappen. En parodie of niet, het verhaal waarin kleine kinderen voortdurend op allerlei manieren seks hebben met volwassenen en dieren is gewoon echt niet leuk.
0	Dir boek is me zwaar tegengevallen. Heb het toch uitgelezen omdat ik las dat het een verrassend einde had maar ik viel niet omver... Dit verhaal blijft totaal niet hangen bij mij. Jammer
0	De Achterhoek vormt het decor van het verhaal.De ondergang van landadellijke familie Van Lookeren. Bij het vellen van een boom door de knecht Jacob komt grootvader Eduard onder de boom terecht en overlijd. Een ongeluk, of is er meer aan de hand? Daar begint het verhaal en meanderde verder door de familiegeschiedenis. Een Pruissische officier is ook van de partij in dit boek. Het is moeilijk lezen met de lange zinsbouw. Dit boek gaat hoofdzakelijk over de kleinzoon die ook Eduard heet en homoseksuele neigingen heeft. Oef, was het woord wanneer ik het boek uit had gelezen.
0	Leuk zo'n boek van 16 verschillende schrijfsters. Zo leer je verschillende schrijfsters kennen het ene verhaal vond ik mooier dan het ander.
0	Het boek leest zichzelf, wat op zich leuk is, het neemt je bij de hand en gidst je door het landschap. Alleen was ik geen fan het landschap, het was voor mij te vlak en de heuvels die ik moest nemen waren te snel genomen.
0	Ik begon met volle moed aan dit boek. Maar na 3 hoofdstukken moest ik afhaken. Ik werd er jammer genoeg niet door geboeid.
0	In dit boek wordt je meegenomen in het leven van een voormalig undercoveragent. Het begon wel goed, iedereen heeft weleens gehoord van een undercoveragent maar wat houdt dat nu (in Nederland) daadwerkelijk precies in? Er komt dus veel meer bij kijken dan je in de eerste instantie zou denken en dat was wel interessant om te lezen. Maar naarmate het boek verder vorderde was het een beetje allemaal hetzelfde en werd het niet echt verder uitgediept. Dat was jammer. Het boek was aardig om te lezen maar ook niet meer dan dat. Vandaar 2 sterren van mij.
0	Onbegrijpelijk dat dit boek zoveel lof heeft gekregen. Het is totaal niet spannend. Bladzijde na bladzijde wordt er afgeluisterd zonder dat er ook maar iets interessants gebeurt. De hoordrolspelers hebben potsierlijke namen en boeien ook voor geen meter. Ik heb een aantal keer een herstart in het boek gemakt, maar moest vanwege de moeizame schrijfstijl (en natuurlijk het totaal niet spannende en oninteressante verhaal) steeds al gauw weer afhaken. Ik had me hier veel van voorgesteld, maar de Hollands Glorie van thrillerschrijvend Nederland heb ik hier (helaas) niet in kunnen ontdekken. Een afknapper.
0	Waardeloos boek. Daarom ook voor < 10 euro te koop. Het lijkt wel of de schrijver er alles aan gedaan heeft om met helemaal niets een boek te kunnen samenstellen. Ieder personage in het boek wordt bijvoorbeeld constant tezamen met zijn functie, van soms wel 5 regels, genoemd. En ik bedoel echt constant. Soms wel 3 4 keer achter elkaar. Pure bladvulling. Niet kopen ! Niet lezen !
0	Ze vertrekken met 6 op vakantie naar Griekenland, maar komen terug met 5 en een doodskist. Jaren later gaat de schrijfster op zoek naar wat er precies die dag gebeurd is. Het is verrassend hoe iedereen het anders beleefde of het zich anders herinnert.
0	In Amerika is Janet Evanovich inmiddels redelijk doorgebroken en heeft ze een aardig aantal bestsellers achter haar naam staan. Ze debuteerde in 1994 met het boek One For The Money, welke een jaar later als Grof geld voor het eerst op de Nederlandse markt verscheen. Vanwege de prachtige cover viel het mij meteen op en aangezien ze voor dit debuut de John Creasey Award won en nominaties kreeg voor de Agatha Award en de Edgar Award, waren de verwachtingen bij mij hooggespannen. Maar persoonlijk moet ik bekennen dat mijn kennismaking met haar hoofdpersoon Stephanie Plum mij niet echt bevallen is. Het verhaal was mijns inziens vrij zwak, waarbij er onnodig veel zijsprongen werden gemaakt en er hele stukken werden geschreven over personen die voor het verhaal totaal niet van belang waren. Daarnaast sprak ook de humor, die een deel van het boek zou moeten dragen, mij totaal niet aan. Ik moet harder lachen om een lauwe gehaktbal achter een glazen deurtje bij de FEBO in de Ferdinand Bolstraat van Amsterdam dan om de grappen en grollen die in Grof geld in alle flauwte van het papier afrollen. Maar juist de humor in haar boeken wordt door de pers vaak fel bejubeld, dus het kan best aan mij liggen. Ik ben ook niet altijd gecharmeerd van boeken die in de ik-vorm zijn geschreven, en met name in het geval van Stephanie Plum kreeg ik tijdens het lezen soms last van plaatsvervangende schaamte. Mogelijk ben ik niet de doelgroep waar Janet Evanovich voor schrijft. En anders komt het misschien omdat de genoemde gehaktballen in de Ferdinand Bolstraat niet te overtreffen zijn...
0	Het boek beschrijft een dame op leeftijd die na hartfalen niet meer goed opknapt. Dit gegeven maakt voor haar het leven niet meer waard om geleefd te worden, en zij uit een duidelijke doodswens. Haar leven is voltooid. het is zorgvuldig geschreven, en ik denkt dat de feiten goed kloppen, maar al lezende voel ik niet waarom de dame in kwestie het leven nu zo uitzichtloos vindt. Het is allemaal heel zakelijk beschreven, zo zakelijk dat ik nauwelijks medeleven voel. Hetzelfde geld voor de andere gebeurtenissen. Alle wordt letterlijk beschreven, niets wordt tussen de regels door duidelijk. Ik heb me daaraan toch wel geërgerd. Het leek bijna of ik een casus aan het lezen was.
0	Het idee om een boek te schrijven over eco-terrorisme is goed, maar de uitwerking vond ik persoonlijk niet zo geweldig en zeker de internationale link naar een of ander arabisch land was ongeloofwaardig.
0	Helaas, ik had meer verwacht van dit boek. Ik dacht dat het meer een verhaal, roman vorm zou zijn. Eigenlijk is het een verslag. Heftig en indrukwekkend, maar wel een verslag. Daarnaast merk je duidelijk dat het perspectief van moeder, Anna, het meest overtuigend beschreven is en daarmee het dichtst bij komt. Met de achtergrond van de auteur is dat logisch, maar ik vind het toch jammer omdat het af doet aan de objectiviteit van het boek. Het is vrij simpel geschreven, er worden vaak dezelfde uitdrukkingen en woorden gebruikt, het boek blijft daarmee hangen vond ik persoonlijk. Bovendien is het einde voorspelbaar. Het verhaal is indrukwekkend, maar past naar mijn idee beter in het genre "waargebeurd" .
0	Ik las De paardenfluisteraar alweer een tijdje geleden. Mijn aandacht was getrokkken door de tekst op de achterflap van het boek: 'De levens van alle betrokkenen zullen voor altijd veranderen.' Ik dacht hierbij meer aan een thriller, en de teleurstelling was dan ook groot toen het een roman, een van de ergste in zijn soort, bleek te zijn. In het verhaal krijgt Grace een ongeluk als ze met haar paard aan het rijden is, haar vriendin overleefd het ongeluk niet, en moet ze langzaam revalideren. Haar paard is na het ongeluk totaal onhandelbaar geworden, en hulp wordt overal gezocht. Zo komen Grace en haar moeder uiteindelijk terecht bij Tom, de paardenfluisteraar. Hierna speelt zich echter alleen nog maar een verhaal af tussen Grace haar moeder en Tom. Het verhaal was weinig verrassend, vond ik dan toch, hoe het tussen de moeder van Grace en Tom gaat lopen laat zich wel erg gemakkelijk raden, net als de meeste andere gebeurtenissen in het boek. Aan het einde zat er nog een kleine verrassing voor mij, maar dat was het dan ook wel weer. De schrijfstijl was niet storend maar nodigde mij ook niet uit om verder te blijven lezen. Jammer, want toen ik de achterkant las dacht ik dat het best een goed boek kon zijn.
0	Mendes heeft in het verleden best een leuk oeuvre bij elkaar geschreven maar bij spannende verhalen gaat hij spijtig genoeg helemaal uit de bocht. Het is een verzameling slappe vertelseltjes zonder een greintje spanning.
0	Voornamelijk een zelfhulpboek. Ik ben niet helemaal overtuigd van de meerwaarde van de Past Reality Integration (PRI). In sommige delen kon ik mij wel vinden, in andere had ik dan weer mijn bedenkingen.
0	Olivia zit naast het sterfbed van haar man (die ze al een paar jaar heeft verlaten), terwijl ze zit te wachten, ziet ze haar leven voorbij passeren, de pijn, de ruzies, haar jeugd, kinderjaren, het "waarom" ze bepaalde beslissingen heeft genomen. En het huwelijk met de man die eigenlijk heel haar leven heeft ontnomen. Mij heeft het verhaal me niet zo geraakt, het probleem vond ik, dat het verhaal vrij rommelig geschreven is, er komen wel mooie citaten in voor dat ga ik zeker niet ontkennen. Toch was ik op een climax aan het wachten, die er volledig niet kwam. Maar smaken verschillen natuurlijk :)
0	Besloten dat Sophie Kinsella echt niet voor mij is. Dit is het tweede boek van haar dat ik probeer te lezen, maar beide keren haakte ik af door de te grote voorspelbaarheid, flauwheid en oppervlakkigheid van de boeken. Helaas, niet aan mij besteed.
0	Dit boek leek me leuker dan dat het was. De vorm van schrijven is aan de lezer gericht, iets wat ik dus echt heel vervelend vind. Verder is dit boek zeer langdradig en het verhaal is niet echt boeiend.
0	Lood is een pretentieloos niemendalletje van een broodschrijver die zich eerder met SF onledig hield (oa. Hyperion). Het is de boekversie van Max Payne, True Crime en andere GTA-games - met de bijhorende diepgang. Het is kort genoeg om niet te gaan vervelen maar blijft minder lang plakken dan een sneeuwvlok in een windtunnel. Dit is Mickey Spillane, maar dan voor de 21ste eeuw.
0	Tijdens het lezen leek het wel of ik heel de tijd aan het wachten was. Ik wachtte tot er iets speciaals of spannends ging gebeuren. Maar dit kwam niet, nu ja er gebeurde wel spannende dingen, maar het leek helemaal niet zo. Er werd geen spanning opgebouwd. Dat vind ik wel spijtig want zo werd je niet meegesleurd in het verhaal. Toen het boek uit was leek het of ik helemaal niets had gelezen. Ik had niet het gevoel dat ik wilde weten wat er gebeurde. Het was een soort rare leegte. Het verbaasde me wel want normaal gesproken vind ik de boeken van Lauren Kate heel goed. Nog steeds snap ik niet echt wat ik juist gelezen heb en heb ik er een raar gevoel aan over gehouden.
0	Zo jammer, het had zo goed kunnen zijn. Maar het was een teleurstelling. Hoofdstuk na hoofdstuk je afvragen, gaat het nu gebeuren, maar nee, de spanning vond ik ver te zoeken. En waarom deed Nina alles alleen? Als je zelf toch zoiets vind, dan ga je toch ook..... Juist ja, daar heb ik me behoorlijk aan zitten ergeren.
0	Ja winterchalet van Linda van Rijn,het type boek dat meer lijkt op een boek van Susanne Vermeer,zag nog een fout staan op blz 177 had de persoon geen handschoenen aan en 2 blz later doet ze haar handschoenen uit om de sleutel te pakken,rara hoe kan dat,wel een leuk boek als je iets makkelijks tussendoor wilt lezen..
0	En daar is alles mee gezegd !
0	Kan helaas de lovende recensie niet delen. Enorm traag geschreven boek. Na de eerste 150 pagina's ga je je afvragen wanneer er nu eens echt iets gaat gebeuren. Na 200 pagina's ben je alleen nog nieuwsgierig naar het einde, wat dan ook de enige reden tot doorlezen is. Niet elke beroemde schrijver / schrijfster kan blijkbaar elk genre aan. Als thriller absoluut te weinig spanning en voortgang in het boek. Een aanrader voor de die hard Rowlings fan, een afrader voor de echte thriller lezer.
0	Ik had veel over dit boek gehoord. Zoals hier al eerder aangegeven, hetzelfde niveau als Stieg Larsson. Mij viel het behoorlijk tegen.Het begin was veelbelovend,daarna een saai verhaal en erg traag geschreven. Als ik naar de Scandinavische schrijvers van de laatste tijd kijk, tipt dit dus niet aan Larsson of Mankell. Hypnose is voor mij meer synoniem aan Hype.
0	Het boek lijkt veelbelovend zo de achterkant gelezen te hebben, echter op het eiland waar het gehele verhaal zich afspeelt gebeuren zoveel onwaarschijnlijke zaken dat het totaal ongeloofwaardig is. Het hele boek hang aan elkaar van buitenissige fantasie waar geen eind aan lijkt te komen, en waar uiteindelijk ineens alle personen zo ongeveer IJ betrokken lijken te zijn geweest. Het loopt afzoals je ah begin al vermoed met de vondst vh verloren kind, maar alles daaromheen, n duidelijk motief, het hoe en waarom is maar lauwtjes uitgewerkt. Onbegrijpelijk dat dit boek 4 sterren heeft!? Zitten ook fouten in het boek hier endaar. Eigenlijk achteraf zonde vd tijd.
0	Dit boek wordt als een thriller verkocht, maar is het mijn inziens zeker niet. Er zitten wel spannende stukjes tussen, maar die zakken al snel weer in. Het plot is goed gevonden (ontvoering, kinderprono), maar het lijkt in het verhaal grotendeels om de liefdesperikelen tussen Maeve en haar collega Rob te gaan. Het verhaal wordt in de ik-vorm geschreven grotendeels uit het oogpunt van Maeve. Ze deelt werkelijk al haar gevoelens en onzekerheid. Ik vond haar als personage niet goed uit de verf komen. Het boek las daarentegen wel gemakkelijk door het taalgebruik, maar was wel vaak erg langdradig. Ik ga toch eens de eerste delen lezen om te zien hoe deze geschreven zijn.
0	Ik biecht op: ik ben eraan begonnen. Op hartstochtelijk aanraden van een lief meisje, waardoor ik de ernstige waarschuwing van de Onfeilbare in de wind heb geslagen. Ik biecht op de eerste twee hoofdstuken geboeid te zijn geweest, De Code beloofde een diepzinnige ontcijfering. En ik biecht op dat niettegenstaande een groeiende wrevel ik het boek (zo banaal, zo stijlloos) heb UITGELEZEN. Dit was voor Mijnheer Pastoor, mijn biechtvader, van nature geneigd geloofsafvalligen en ontaarden te tuchtigen in de geest van onze Katholieke Volksschrijver, voorlopig al zelfkastijding genoeg. Driemaal een Wees Gegroet Maria, en ik mocht nog op Genade hopen. De mildheid van de Heer houdt niet op mij te verwonderen.
0	blij dat het voorbij is....
0	Dit boek wil maar niet spannend worden. Er is niet echt een plot, het sukkelt maar zo'n beetje voort. Geen aanrader. Twee sterren in plaats van één omdat het niet echt slecht geschreven is. Maar spannend? Nee.
0	Wachtwoord is nu niet een boek waar de lezer op zit te wachten. Wat er allemaal aan mogelijkheden bestaat om via het internetgebeuren schurkenstreken uit te halen wordt door de Oost-Europese maffia, aldus Charles den Tex, nog eens extra in de verf gezet. Twee oudere dames doen hun uiterste best om hoofdpersoon Mick binnen de lijnen van een deugdelijk verhaal te houden. En plots doen mysterieuze personages zonder aanleiding hun intrede om de story een nieuwe impuls te geven. Rond pagina 300 wenkt het einde op pagina 347. De meerwaarde van dit boek is niet tot mij doorgedrongen.
0	Ik heb zelden een thriller of spannend boek gelezen dat zo ontzettend saai is als De Verrassing. Van de eerste tot de laatste pagina ontbreekt elke spanning. De plot is gekunsteld en niet verrassend. Ik had nog nooit iets van Rendell gelezen, en ga dat zeker ook niet nog eens doen.
0	Ik moet eerlijk toegeven dat ik dit persoonlijk een van haar mindere boeken vind, te weinig verrassend en een niet zo sprankelend verhaal en omdat het toch een vrij dik boek is, heb ik echt moeite gehad om het uit te krijgen.
0	Ik had iets helemaal anders verwacht van dit boek. Ik vond het onsamenhangend en vervelend zonder enige psychologische diepgang. Je krijgt van geen enkel personage een duidelijk beeld. Teleurstellend.
0	Een gezette advocaat, Bill Halleck, wordt tijdens het autorijden, seksueel bevredigd door zijn vrouw. Dat leidt hem zo af dat hij een dodelijk ongeval veroorzaakt waarbij een oude zigeunerin omkomt. De nestor van het rondtrekkende zigeunergezelschap vervloekt de advocaat met één woord: Thinner (magerder). De weken daarna valt Halleck af tot vel over been en merkt hij dat enkele van zijn juridische vrienden een soortgelijk lot beschoren is. Om een nadere dood te voorkomen opent hij een klopjacht op de zigeuners en probeert hij de zigeuner-opa de vervloeking terug te laten nemen. Dat gaat niet zonder slag of stoot. Mijn eerste Stephen King en erg onder de indruk ben ik niet. Eigenlijk vond ik het een vrij saai en slaapverwekkend verhaal. Misschien ook omdat het boek inmiddels 26 jaar oud is? Het boek is verfilmd en ik ben erg benieuwd of de film beter is.
0	Ik lees graag en veel, maar hier kwam ik echt maar met moeite doorheen. Het verhaal op zich is wonderschoon qua opbouw. Maar het is zo omslachtig geschreven met zoveel moeilijke woorden dat het uiteindelijk twee keer zo dik is geworden als uiteindelijk nodig was geweest. Ik las veel lovende recensies, maar mij kon het absoluut niet bekoren. Ik ben blij dat ik het uit heb. Voor het verhaal een tweede ster. Maar daar blijft het bij...
0	Voor school moest ik dit boek lezen, maar wat was dit een tegenvaller! De eerste 100 bladzijdes gaan niet over Hajar en Daan maar over andere dingen met Daan. Het springt ook meerdere keren over op een ander gedeelte van Daans leven.De indruk van Daan is dat hij zich zelf heel wat vind, wat ik erg vervelend vind omdat je met hem mee leest. Wanneer het verhaal wel met Hajar is vind ik de intieme momenten wel erg onnodig qua hoe het verwoord is. Het lijkt wel alsof Daan geobsedeerd is met Hajar en momenten die worden verteld omver intieme momenten van hem zelf onder andere vind ik niet fijn om te lezen. Het einde is erg vaag ik weet niet of het nou een droom was/ wat Daan verwacht wat gaat komen of dat het nou echt is.
0	Vanaf dit punt was Goodkinds magie voor mij wel uitgewerkt. Als trouwe fan blijf je natuurlijk de boeken lezen, maar nee, het werkte niet meer en ik was blij dat ik het boek uit had. De volgende drie in deze reeks zijn helaas nog korter en slechter, het was beter geweest als hij van die vier boeken één dik, goed uitgewerkt boek had gemaakt. Nu stelt hij simpelweg teleur.
0	Ik vond het niet zo geweldig, een soort van familiedrama in Spanje, een dochter die met de familie gebroken had en nu gaat uitzoeken wat er eigenlijk gebeurd is. Gebaseerd op ware feiten, maar desondanks vond ik het niet zo spannend, het raakte me ook niet.
0	Ik ben het met de reactie van Irish Lady eens. Ook ik vond het een langdradig boek en niet erg boeiend. Wat een tegenvaller als je eerst zijn debuut hebt gelezen. Mijn verwachtingen waren hooggespannen en uiteindelijk was het een disillusie. Ik kan helaas niet meer als 2 duimpjes geven.
0	Na Deception Point (errug goed) en Da Vinci code (topper!) de derde die ik van Brown las en het is met afstand de minste van de drie. Als ik deze als eerste had gelezen, dan had Brown niet op mijn lijstje favoriete auteurs gestaan. Eén ster zou het boek echter geen recht doen, maar drie sterren is m.i. duidelijk te veel eer. Twee stuks dan maar....
0	Oké, het leest lekker weg in het begin. Maar de ongeloofwaardigheid wordt halverwege het boek steeds minder. Een journalist die politieagentje uithangt en het werk van de professionals wel even over zal doen, en beter. Toen hij ook nog herhaaldelijk begon over dat de hoofdpersoon "niet in de gaten had dat een donkere, duistere gestalte hem vanuit de bosjes gadesloeg..." werd het ronduit irritant. Dat soort zich herhalende pogingen om de lezer nieuwsgierig te maken naar wie nou toch die duistere gestalte was, heeft een wat te hoog Suske & Wiske-gehalte. De waarheid over meneer Kwibus is gaande het boek steeds minder interessant.
0	Ik had eigenlijk meer verwacht van het boek. Ik heb de film van Jurassic Park gezien en die van ik top. Spanning vond ik het meest belangrijk, en dat vond ik niet direct terug in Airframe. Geen aanrader, hoewel ik al slechtere boeken heb gelezen.
0	Het zal voor veel lezers een geweldig boek zijn, maar niet voor mij. Te oppervlakkig, voorspelbaar en flauw.
0	Op grond van de mooie kaft en de positieve recensies dit boek gelezen en het viel niet mee om het ook uit te lezen. De schrijfstijl maakt dat het boek afstandelijk blijft met veel onnodige uitleg over karakters en gebeurtenissen. Geen moment gegrinnikt, eerder ergernis om deze groep mensen die zo om elkaar heen draait.
0	Een man van begin zestig raakt steeds meer de grip op zijn omgeving kwijt. Grip, dat altijd al meer voorstelling dan werkelijkheid was. Zijn enige houvast is nog zijn dochter Tirza. Aanvankelijk vond ik het een leuk boek, maar toen kwamen de herhalingen. Soms zelf al in twee opeenvolgende zinnen en dan wordt het langdradig. Halverwege ben ik afgehaakt.
0	Jens Lapidus begint met VIP room aan een nieuwe serie en dat valt niet mee. Tenminste voor mij als fan en lezer. Nu heeft hij met de Stockholm -trilogie een klein meesterwerk afgeleverd, en dan doet dit verhaal wel wat gewoon en dunnetjes aan. Gewoon omdat het verhaal niet echt verrrassend is en dunnetjes omdat de uitwerking van de personages (nog )niet goed uit de verf komt. De spanning wordt niet opgebouwd vanwege de vele uitwijdingen die er in het boek plaatsvinden.Ieder huis dat betreden wordt krijgt een uitgebreide (IKEA) inboedel beschrijving en ook de kleding van de personages blijft niet onbesproken. De afstandelijke manier van schrijven zorgt er bovendien voor voor dat je je als lezer moeilijk in een personage kunt inleven en het boek dus nergens de middelmaat overstijgt. Ik zou willen eindigen met een advies. "Jens keer terug naar de stockholm -trilogie of wordt weer fulltime advocaat "want van dit soort boeken zijn er al zoveel geschreven!
0	Edna O'Brien is a good writer and I read and liked The Country Girls many years ago. This book just didn't do it for me. None of the characters came to life for me. I can't identify with any of them. I really disliked Fidelma and even though that is not a bad thing in literary fiction, because you don't always have to like the main characters, she didn't do anything for me. I absolutely can't recommend this book. There are better books out there about refugees and the situation in the Balkan countries.
0	Ik heb me met moeite door dit boek heen geworsteld. De insteek van het verhaal is interessant en het begin en einde boeiden me wel, maar het complete verhaal vond ik erg langdradig.
0	Wat een verschrikkelijk boek. Davidson kan wel schrijven, ik heb de indruk, dat hij een cursus creative writing heeft gevolgd en dat hij daar de tips goed ter harte heeft genomen, b.v.: vlecht er andere verhalen in, dat werkt altijd. Ik ben het met verschillende reacties hieronder eens, dat het boek erg langdradig is en zeker twee keer korter had gekund. Veel herhalingen. Wat heb ik vaak moeten lezen hoe knap de "ik" in zijn vorig leven was! Het allerergste vind ik nog de eronder gestopte moraal: kijk een hoe slecht en egoistisch ik was en hoe ik langzaam veranderde. Ik had het boek gewonnen....dan lees je het uit beleefdheid uit, vind ik. Maar ik zie sterretjes van teleurstellingen zoek naarstig naar een titel die mij uit de kater kan helpen
0	Verbazingwekkend hoe weinig de samenkomst van het rijke maar simpele taalgebruik (Stefan Brijs) matcht met de schitterende esthetische lelijkheid van Vlaamse volksheid (Koenraad Tinel). Het is een statische graphic novel zonder schwung of ritme, maar waar de afzonderlijke kwaliteiten van de twee talenten het materiaal niet naar een hoger plan krijgen. Het leest zelfs een beetje irritant: lege bladzijdes met één of enkele zinnetjes, om dan daarna pagina's vol te hebben met levensgrote prenten. Tekst en tekeningen voegen zodoende te weinig toe aan elkaar om samen beklijvende sfeerschetsen te kunnen zijn van de mistroostigheid van het Vlaamse plattelandslijden.
0	Het gaat hier in feite om een aaneenschakeling van korte verhalen zonder rode draad. Het boek ontbeert daardoor een blijvende spanning. Het feit dat e.e.a. op waarheid wou berusten (hetgeen betwijfelt moet worden), moet de lezer blijkbaar beïnvloeden. Geen aanrader dus.
0	Het eerste deel kon mij al niet bekoren, maar het tweede deel is helaas niet beter. Het komt tergend traag op gang en heeft geen duidelijke richting of slot. De rest van de serie laat ik maar voor wat het is. Ik heb de moed niet meer om me daar ook doorheen te worstelen.
0	Ik vond dit boek heel moeilijk om te lezen. Ik heb me echt er doorheen geworsteld, vooral omdat er zo enorm veel gestrooid werd met medische termen en medicijnnamen etc die voor mensen die niets met deze wereld te maken hebben onbegrijpelijk zijn en dus het verhaal heel verwarrend en onduidelijk maken. Daarnaast vroeg ik mij echt af wie van de hoofdpersonen nu eigenlijk de patiënt uiteindelijk was. Zeker omdat ik eens op internet verder ging zoeken en het bleek dat het een boek van een echte psychiater is, waarbij de vraag is hoeveel er autobiografisch is. Ik vond het behoorlijk onsamenhangend. Ik heb doorgezet, omdat ik van mezelf vond dat ik het in ieder geval uit moest lezen. Pas rond bladzijde 300 van de 444 kwam ik eindelijk een beetje in het verhaal. Ook het eind vond ik nogal kort afgeraffeld en onduidelijk. Maar toch twee sterren, één voor de moeite en één voor het kleine inkijkje in deze wereld.
0	Voor mij is dit een heel vreemd boek, ik heb het niet uitgelezen.Jammer, Renate kan mooiere boeken schrijven, maar dit is uit haar begintijd.
0	Het Duitse antwoord op Nicci French? Vergeet het maar, want het Engelse schrijversechtpaar schrijft verantwoorde psychologische thrillers. In De rozenmoorden wordt toeval op toeval gestapeld, wat het verhaal zeer ongeloofwaardig maakt. Verschillende karakters worden karikaturen, zodat het totale plaatje uiteindelijk wat lachwekkend wordt. Eén pluspuntje, waardoor het boek toch nog 2 sterren van mij krijgt, is het feit dat het vlot geschreven is. Je hebt het boek zo uit.
0	Sorry maar zwak voor een gelauwerde schrijver. Veel namen en relaties om de zaak moeilijk te maken. Een verhaal om op vakantie te lezen. Geen aanrader.
0	1,5 ⭐️. Het verhaal leek me leuk, ook vond ik tijdens het lezen bepaalde personages heel leuk. Maar verder dan leuk vond ik het niet. Het boek greep niet mijn aandacht en ik was niet heel geïnteresseerd in de verhaallijn. Ik vond het op sommige momenten best saai. Het begin vond ik wat verwarrend en het greep niet mijn aandacht, dit kan zijn doordat het boek wat apart is en ik normaal niet dit soort boeken lees. Als je houd van wat apartere boeken met veel fantasie en hele leuke personages, dan is dit zeker iets voor jou! Helaas was het niet iets voor mij.
0	Vijf korte verhalen van Nicci French in de stijl van Roald Dahl en Edgar Allen Poe. Het niveau van deze topauteurs wordt echter bij lange na niet bereikt, nergens.
0	Schemerdieren is een nogal trieste roman en mist iedere vorm van humor of luchtigheid. Het is wel knap hoe de schrijfster de personages uitdiept en hoe ze zich als jonge vrouw kan verplaatsen in een veel oudere man en een psychisch zieke vrouw. Het boek is makkelijk leesbaar. Ik geef één ster aan dit boek. Ondanks dat mijn oordeel niet positief is, bennik wel benieuwd naar een volgend boek van deze schrijfster. Ik denk dat er zeker potentie in zit
0	Dat ze door dit boek zo'n leuke serie hebben weten te maken kan ik me niks bij voorstellen! Normaal vind ik een boek leuker dan de film/serie. Maar hierbij dus absoluut niet! Het is omdat ik de serie zo leuk vind dat ik het boek wou uitlezen maar anders had ik het halverwege weggedaan.
0	Dat dit boek in de jaren 80 veel ophef gaf, is niet verbazend. De schrijver wilde de Amerikaanse consumptiemaatschappij waarin sex, drugs, macht, uiterlijk vertoon in grote mate aanwezig was, op een cynische manier op de hak nemen. Dat uitgangspunt sprak mij wel aan. Toch krijgt dit boek slechts 1 ster. De sex passages die regelmatig overgaan in de meest bloedige en ranzige moordpartijen zijn TE extreem. De opsomming van de kledingnamen met merk, die bij allerlei uitgaansmomenten gegeven wordt, is leuk gevonden, maar omdat nu het hele boek door te blijven doen, is ook wat TE extreem doorgevoerd, waardoor het juist krachteloos en doorbladeren werd. Als de schrijver erop uit was om de lezer te laten walgen, dan is dit hem gelukt!
0	Ik heb al wel een paar boeken van Marian Keys gelezen, sommige waren heel goed, anderen gewoon goed maar dit boek lag me absluut niet. Ik vond het eerder een saai verslag van een reisje naar LA,. Geen spanning, geen tranen, geen romantiek, niet echt een aanrader dus
0	Ik was niet erg onder de indruk van het boek, het raakte me niet heel erg. Misschien omdat ik weinig met katten heb maar ik vind het onderwerp dementie wel erg interessant.Het was een prima boek voor tussendoor maar wat mij betreft geen echte aanrader.
0	Alweer een spannend boek met in de hoofdrol Dr. Kay Scarpeta. Het bpeok leest zeer vlot weg, je wordt kompleet de verkeerde richting ingestuurd maar een belabberd einde van het verhaal, tot nog toe het slechste boek uit de Scarpeta serie
0	Het begint goed, grappig en aangrijpend, maar eenmaal over de helft stort het verhaal langzaam maar zeker in.
0	Fijn voor wie korte verhalen leest maar ik lees liever een goed lang verhaal
0	Ik ben fan van Stephen King maar van dit boek moest ik niet veel hebben Het zal aan mij liggen maar de helft van het verhaal begreep ik niet en ja dan wordt zo een boek langdradig
0	Absoluut niet wat ik ervan verwacht had, na haar andere boek gelezen te hebben viel deze zwaar tegen. Zeer mager plot geen aanrader
0	Misschien waren mijn verwachtingen te hoog, maar ik verwachtte een spannend boek. er gebeurt helemaal niks, 2 zussen en 2 tantes die om mannen heen dralen, that's it.
0	Flauw boek. Traag en vergezocht verhaal. Spijt van de tijd die ik eraan heb besteed. Zal zeker de reeks niet verder uitlezen. Begrijp de lovende recensie niet. Is gewoon een heel slecht boek.
0	Zucht is een verhaal over een vloek die in de 17e eeuw is uitgesproken door een heks met groene ogen in Schotland en geen wonder ook als je ziet wat MacDowell voor gruwelijks met vrouwen doet. Als geest leeft hij voort in het lichaam van zijn "zoon" Jack de Pater die al even gruwelijke dingen doet. Richard en zijn vrouw Jan krijgen hiermee te maken nadat er iets met Jan is gebeurd tijdens haar zwangerschap. Hun driejarige dochter heeft ineens blauwe ogen in plaats van bruine. Jack zegt hier iets aan te kunnen doen, maar dat valt te betwijfelen. Als lezer sta je voor veel vragen. Kan het waar zijn dat een geest zoveel macht heeft dat vrouwen zich willoos laten verkrachten door een vieze vent en er zelfs om schijnen te vragen? Zou een karateka het toestaan dat Jack in zijn huis blijft logeren wanneer hij hem in bed vindt met zijn vrouw? Waarvoor gelooft hij dat Jack zijn dochter kan helpen terwijl daar niets van blijkt uit wat hij doet? En dan is er de alcohol, de dronkenschap, het uitslapen van een roes, het fucking taalgebruik. Nee, ik was er al bang voor maar dit boek, horror of geen horror, is niet wat ik graag lees. Toegegeven, de schrijfstijl en de spanning zijn goed, maar het onderwerp is niet mijn keuze. Het is wel mooi bedacht, datgene wat Richard doet en zijn verbintenis met mystieke Japanse zaken. Maar als er dan staat dat hij een kimono draagt, wat Japanse vrouwenkleding is en dat hij blijft staan dralen in een brandend huis, geloof ik er niets meer van. Waarom al die stereotypen in deze moderne tijd? Ik wil best geloven dat er onderzoek gedaan is voor dit verhaal, maar het ging niet ver genoeg. En wat wilde de schrijver hier nu mee bereiken? Als het walging is, dan is ze daarin geslaagd. Doel bereikt. Maar dit is niet mijn comfortzone. De mooie gedeelten die er ook in zitten laten voor mij te veel onduidelijk.
0	Het boek Litmanen 10 is mooie opsomming van de voetballoopbaan van Jari Litmanen. Van de jaren 70 als jeugdvoetballer tot aan nu als veteraan die nog steeds graag een potje voetbalt. Verwacht geen smeuïge verhalen of venijnige uithalen naar trainers, medespelers of bobo's uit de voetballerij. Daar is Jari niet de persoon naar en dat siert hem. Daardoor blijft het boek niet meer dan opsomming van een voetbalcarrière.
0	Dit boek van jan siebelink was voor mij niet pakkend, vond de verhaallijnen erg rommelig, kon het verhaal slecht volgen.... erg jammer...
0	Het boek kon me niet boeien. De personages waren stuk voor stuk karikaturen. Echtgenote Audrey is waarschijnlijk het grootste kreng uit de recente literatuur, maar het wordt nooit duidelijk waarom ze nu precies zo'n bitch is.
0	Jammer van het geld. Heel voorspelbaar, meer een stuiverroman dan een thriller. Nergens spannend en de hoofdpersonen absoluut ongeloofwaardig.
0	Puur jatwerk dit boek. Van Tim Krabbé maar vooral van Grip van Stephan Enter. Ook over een vriendengroep, ook over iets dat twintig jaar geleden is gebeurd, ook over een meisje, ook over bergen, ook over een reunie, en zelfs de opbouw van het boek is overeenkomstig. Schande dat zoiets kan zonder dat bv recensenten dat aan de kaak stellen. Er is ook een groot verschil: stilistisch en qua diepgang komt Ventoux niet bij Grip in de buurt. Wat een plat flutboek.
0	De gekozen opbouw van De Luchtvegers zorgt voor tweespalt. Of je haakt voortijdig af, of je wilt weten waar alles samenkomt. Dat laatste duurt enige tijd maar nodigt de lezer wel uit tot zelf daarover nadenken of snel doorlezen. De schrijfster maakt veel visueel zodat inleven eenvoudig is. Er wordt een ruime tijdsperiode beschreven met bijbehorende aanknopingspunten om alles te kunnen plaatsen. Een verrassende wending aan het einde maakt het geheel mooi af.
0	Wat een tegenstelling met haar eerste boek "Familieportret". Dat vond ik een geweldig goed boek, maar "In tweestrijd" kon mij totaal niet boeien. Na ca. 200 blz heb ik het dan ook voorgoed gesloten! Het is langdradig, slechte dialogen en er gebeurt weinig. Jammer, want deze schrijfster heeft toch met haar debuut bewezen dat zij beter kan.
0	Zo eenvoudig kan een goed toneel zijn: vijf personages, één locatie en een plot met één verhaallijn. Walter Van den Broeck slaagt erin om de staking van ‘de Vieille Montagne’ in Balen in enkele dialogen op te roepen en te doorspekken met de lotgevallen van 1 arbeidersgezin. Leest heel vlot en werkt op de lachspieren!
0	Een langdradig, matig boek !
0	Het was niet helemaal wat ik had verwacht van een boek van Tess Gerritsen. Te vlot, te gemakkelijk, te boeketreeksachtig. Aan de andere kant: het leest vlot weg, het is lekker ontspannend; kortom een leuk tussendoortje. Maar verwacht niet meer!
0	Ik heb dit boek meegenomen van de bieb omdat de cover mij wel aantrok, nu ik hem uit heb is hij mij toch behoorlijk tegen gevallen. Het is een dertien in een dozijn thriller. Niet echt spannend en het plot vond ik ook niet echt bijzonder. Eigenlijk gebeurt er helemaal niets.
0	Ik heb dit boek gekocht omdat de flaptekst mij aansprak, maar ik heb me door dit boek heen moeten worstelen. De schrijfwijze is niet boeiend genoeg om aandachtig te blijven lezen. Dit is het tweede boek wat ik nu gelezen heb van deze schrijfster en ik hou het nu maar voor gezien. Jammer, dat dit boek mij niet kon boeien, het is bovendien ook erg langdradig. Helaas niet mijn smaak!
0	Via de Buzzz club het boek ontvangen dus ik had er echt zin in. Wat een teleurstelling nadat ik erin ben begonnen. Ik kwam helemaal niet in het verhaal en snapte er het eerste stuk niets van, sprint van de ene verhaallijn in de andere verhaallijn. Er gebeurd ook erg weinig en datgene wat er gebeurd intrigeert me niet. Ben er al zeker 10 keer opnieuw in begonnen maar ik vrees dat ik het einde niet ga halen, erg jammer. Van Sophie Hannah heb ik eerder ook "Kleine meid" gelezen en ook dat boek kon me niet echt bekoren....
0	Het boek probeert de lezer inzage te verschaffen over hoe Spanjaarden met de crisis omgaan. Grotendeels lukt dat. We maken kennis met diverse burgers en zien welke impact de crisis op hun gezin heeft. Hier zit meteen het probleem. We maken kennis met zoveel verschillende personages dat ik de draad al snel kwijtraakte. Ik weet niet of er een groter geheel is, waarbij alle personages samenkomen want ik ben halverwege afgehaakt. Om alle personages te kunnen doorgronden moet je eigenlijk, zoals iemand anders al schreef in een recensie, aantekeningen maken...dat zou toch eigenlijk niet nodig moeten zijn. Jammer, want de schrijfstijl is best fijn.
0	Ik heb het boek net uit...Het is verschrikkelijk wat ze heeft meegemaakt...Maar ik vind het boek wat langdradig...
0	Ik heb de voorgaande boeken van Cassandra Clare meerdere malen met veel plezier gelezen. Deel 3 van The Infernal Devices-Clockwork Princess heeft de beste epiloog ooit geschreven en ik ben meerdere keren in mijn eigen tranen verdronken, wanneer ik voor de zoveelste keer de epiloog las. Ik kon dan ook niet wachten tot Lady Midnight uit kwam. Helaas was het voor mij een teleurstelling. De kinderen in dit boek zijn zo ongelovelijk kinds beschreven, dat het gewoon niet strookt met wat er in de andere boeken over Shadowhunters is beschreven. Ik heb mij hier zo aan gestoord, dat ik niet kon genieten van dit boek en ik nu niet zeker ben of ik de rest van deze serie wil lezen. Voor mij was dit boek een grote teleurstelling
0	Het is een boek over rouw en verlies. Wat er precies gebeurd is verneem je pas open het einde van het boek. De rouw en het gemis worden beschreven vanuit verschillende personen. Er zijn echter teveel personages zodat ze onvoldoende diepgang krijgen.Ik vind dit boek een gemiste kans om het effect van zo e'en ingrijpende gebeurtenis uit te diepen.
0	Al is het boek vlot/leuk geschreven, ik kan het boek niet meer sterren geven. Vooral doordat het realistische is, het zal je dochter maar zijn, daardoor kon ik niet van het boek genieten. Ik ben wel erg benieuwd naar het volgende boek van Chinouk Thijssen.
0	Onderwerpen als witwassen en de Amsterdamse onderwereld doen het altijd goed als boekthema. Ik vond het verhaal, met alle respect voor de auteur, bij elkaar geraapt en weinig origineel. Toegegeven dat het makkelijk wegleest kan dit boek zeker niet op tegen een boek als Casino van M. Brouwers.
0	Nogal voorspelbare misdaadroman over een intelligente jongeman die steeds meer vast komt te zitten in een crimineel netwerk. Misschien heeft dit werk nog enigszins een originele insteek omdat het de betreffende drugskoerier toont als iemand die totaal geen zich heeft op plotselinge machtsverschuivingen en gebeurtenissen die zijn eigen bestaan gaan beïnvloeden. Via een onbetrouwbare verteller laat het de verkokerde visie zien van een jong personage die zijn eigen identiteit vormt rond machogedrag en rond een iets te verleidelijke leefstijl. Grootste minpunt is dat het werk niet spannend wil worden als een goed lopende thriller, maar dat het tegelijkertijd hangt het teveel vasthoudt aan genreconventies om enige literaire aspiraties waar te maken.
0	Na 'Kijk niet weg' en 'zonder een woord' te hebben verslonden keek ik echt uit om nog eens een Barclay te lezen. Maar dit boek komt nog niet eens in de buurt, het leest als een trein en dat is ook alles. Het verhaal is gewoonweg niet boeiend en het leek net of ik naar een slechte soap aan het kijken was.
0	Met volle verwachtingen aan begonnen, maar het verhaal is te voorspelbaar. Zeer boeiend ontwerp, maar te cliché uitgewerkt.
0	Wat een raar verhaal. Tiffany Dop, bats veur de kop, heeft van de ene op de andere dag besloten dat ze een baby wil. Het boek is wel beeldend geschreven. Je ziet voor je in wat voor milieu ze grootkomt en op welke plekken het verhaal zich afspeelt. Ik vind het geen boek voor de bovenbouw. Eerder voor de eerste twee klassen van de middelbare school. (19e boek voor boekenbingo 2016)
0	Van alle boeken die ik de laatste tijd heb gelezen is dit toch wel de meest vreemde. Het heeft absoluut een vlotte schrijfstijl, maar boeiend vond ik het verhaal eigenlijk niet. Ik had moeite om mijn aandacht erbij te houden, zeker toen ik over helft kwam. En dan het onbevredigende einde ........ nee, dit boek is het duidelijk niet voor mij.
0	De gevolgen van twee moorden op het gezinsleven van de dader, vooral de gevolgen voor de zoon. Op de een of andere manier slaagt hij er toch niet in op het rechte pad te blijven. Het lijkt alsof hij voorbestemd is, alsof het in de genen zit. Hij bedoelt het allemaal goed en wil voor iedereen goed doen en opkomen, maar toch loopt het fout.
0	ik ben een veellezer wat betreft thrillers( Mo Hayder,Sandrone Dazieri e.a)en vind dit boek erg teleurstellend .Heel erg opgehemeld door de media zodat iedere thrillerliefhebber er hoge verwachtingen van heeft,wel voor mij was het een thriller (giller) van 13 in een dozijn.Geef mij maar dan een boek waar de spanning te snijden is en je regelmatig op het verkeerde spoor word gezet.
0	Tja, wat moet ik hier nu weer van zeggen. Het boek begint heel erg leuk zoals de meeste oorlogsboeken dat doen. Je krijg een beeld van de situatie waarin de mensen zich bevinden. Maar er zijn een aantal dingen in het verhaal die ik niet kan en wil begrijpen. Het verhaal staat vol tegenstrijdigheden en toevalligheden en ik was blij dat ik het tot het eind heb volbracht. Jammer, want het begon leuk. Ik zou het een andere wending hebben gegeven. Beetje goedkoop verhaal.
0	Het verhaal leest lekker weg. Er gebeurt niet heel veel in het verhaal en het einde vond ik saai. Je verwacht een clou of iets dergelijks maar die bleef mijns inziens uit.
0	Zo zie je maar hoe het kan verkeren als het gaat om het beoordelen van het boek. Sneeuwwitje moet sterven is naar mijn mening een matig boek; zeer ver weg van 4 sterren. Matige schrijfstijl (heb het in het Duits gelezen), clichématige karakters en een verhaal dat zo uitwijdt en zo breedvoerig uitgesponnen wordt, dat je gewoon blij bent dat het boek uit is. Het enige wat je motiveert om door te lezen is dat je uiteindelijk toch wilt weten hoe het afloopt. Voor mij geen Nele Neuhuis meer...
0	Ik vond Villa Serena een redelijk verhaal. Ik heb eerder de andere boeken van Marion Pauw gelezen en die vind ik toch wat diepgaander en meeslepender. Toch heeft het me prima vermaakt, al was het einde redelijk plotseling en wat minder uitgewerkt.
0	Hoewel een zeldzame familiegeschiedenis vond ik het geen prettig boek om te lezen, de ene na de andere verwijzing, constant werd er een ander boek bij gehaald, waarvan de auteur er kennelijke vanuit gaat dat men dat heeft gelezen. Er worden dubbele namen gebruikt voor de hoofdrolspelers (eigen naam en zelf gekozen namen) waardoor je steeds in de war raakt. Maar echt vervelend vond ik het feit dat de auteur, het uiterlijk van de zussen ophemelt alsof het een derde wereld wonder betrof. Vervolgens hangt ze dit gegeven door het hele boek op aan de gebeurtenissen, iets wat ik niet begrijp. De foute keuzes van vooral Unity en Diana zouden, zoals ik het boek lees, misschien nooit gemaakt zijn als ze niet zo mooi waren geweest. Klinkklare onzin! Wat je doet zit binnenin en niet aan de buitenkant. Thompson lijkt gecharmeerd van de relatie tussen Hitler en Unity en kleurt naar mijn mening de situatie teveel persoonlijk in. Bij Diana doet ze hetzelfde, ze heeft duidelijk meer sympathie voor deze twee zussen dan bijvoorbeeld voor Jessica die een hele andere keuze heeft gemaakt in haar leven. Een conclusie die je ook trekt na het lezen van dit boek: de gegoede burger rond de jaren 20/30 in Engeland was of homofiel of een notoire rokkenjager of at van twee walletjes, ik stel mij nu even voor dat ik bij de gegoede burgerij hoorde of misschien een kind van... ben, dan word ik echt onpasselijk. Ik heb mij zelf gedwongen om het uit te lezen, maar na 2/3 de te hebben gelezen stop ik ermee. Ik kan mij nergens ontspannen met dit boek. Als ik het zelf aangeschaft had, was ik al na 50 bladzijden opgehouden, geen aanrader wat mij betreft. Je zou kunnen zeggen dat het nog maar een keer over moet en dan de helft korter, want dan kan gemakkelijk. Maar misschien zijn de boeken die de zussen zelf schreven al voldoende uitgemolken. Mijn eerste ervaring met dit fenomeen was dan misschien qua boek niet echt een succes, maar wel een bijzondere ervaring!
0	Ben nog volop in het boek bezig maar moet zeggen dat ik minder vlot vooruitga in dit boek en dat gebeurt me niet al te vaak. Bepaalde stukken boeien zeker, maar vooral de airsoft-gevechten zijn voor mij iets te veelvuldig en langdradig beschreven. Ga het zowiezo zeker uitlezen want ben uiteindelijk ook wel benieuwd hoe alles afloopt..
0	Na de vijf vorige uitstekende boeken waren de verwachtingen hoog gespannen. Het is echter een afknapper geworden. Ik heb het boek - tegen mijn gewoonte in - maar half uitgelezen. Het verhaal is zo onnozel en het werkte zo op mijn zenuwen dat ik het heb weggelegd. Is dit wel door dezelfde mensen geschreven? Hopelijk is dit maar een dipje en wordt het volgende boek terug een topper
0	Een grote tegenvaller na In de ban van mijn vader dat ik eerder las. Het blijft volkomen onduidelijk wat er nu precies mis is in de verhouding tussen vader en zoon. De zoon is een lethargische nietsnut: niet iemand waarmee je je gemakkelijk identificeert.
0	Het verhaal is naar mijn mening oppervlakkig geschreven. Er zit weinig diepgang in het verhaal en de schrijfstijl is niet zo aanlokkelijk. De cover is erg mooi, maar het verhaal zelf trok niet erg aan. Stel je voor dat we in zo een vreselijk extremistische en racistische wereld zullen leven...
0	Het gaat over een man, een hond en drie vrouwen. Het leven in een kleine provinciestad. Liefde, conflicten. Gelukkig was het maar een dun boekje, want het was echt enorm saai om te lezen. Ik kwam er echt met moeite doorheen en er gebeurd maar weinig in dit verhaal.
0	Bij het deel van de geschiedenis in het begin, dat zich afspeelt in de tijd van Jezus in Israël, dacht ik: ha fijn, Julia Navarro gaat door waar Adreas Eschbach niet aan toe kwam in Het Messias mysterie; genezingen en een bijbelse intrige in een historische setting. Helaas is het allemaal episch en bloedeloos verteld, terwijl Eschbach in een paar rake sfeertekeningen op een paar bladzijden een veel indrukwekkender beeld schetste van de figuur Jezus temidden van zijn apostelen. Ook het relaas van de rechercheurs in Turijn rondom de lijkwade van J.Christus komt qua suspens en zelfs literair niet echt van de grond. De hoofdrolspelers in het mysterie die het onderwerp van het politieonderzoek vormen, komen te vaag uit de verf waardoor het geheel een soort braafheid krijgt en er een geheimzinnigheid wordt gesuggereerd die teniet wordt gedaan door teveel uitleggerigheid. Om de RK geestelijkheid niet voor het hoofd te stoten misschien? Zoals Dan Brown met z'n Da Vinci code? In Spanje waar de schrijfster vandaan komt, moet je natuurlijk wel oppassen voor Opus Deï-erfgoedbeheerders. Een leuke opzet maar vol gemiste kansen en te would-be.
0	Net gelezen in mijn vakantie op Tenerife. Lekker boekje om op een vakantie te lezen, maar daar blijft het ook wel bij, het is niet bijzonder spannend maar het leest lekker weg. Vond haar andere 2 boeken beter.
0	Dit boek is wel het minste wat ik van Mart Smeets gelezen heb. Een verzameling van verhalen over renners waar hij mee te maken heeft gehad. En, in tegenstelling tot zijn eerdere boeken, komt nu in elk verhaal het onderwerp doping naar voren. Net of hij wat dat betreft iets goed te maken heeft. Nee, als dit het niveau van de boeken van Mart is, is voor wat mij betreft hier de eindstreep getrokken.
0	Na de vele goeie reacties mijn eerste boek Stuk van Judith Visser gelezen maar ik ben niet zo enthousiast. Ik vind het meer een tienerboek, behoorlijk overdreven en ongeloofwaardig soms. Nee, als alle boeken van Judith zo zijn als deze is het de laatste keer dat ik iets van haar gelezen heb.
0	Dit boek is volledig op de automatische piloot geschreven. Als strandlectuur is het nog net te pruimen, maar daar blijft het dan ook bij.
0	Geen echtte hoogvlieger, het duurde een tijdje voor ik in het verhaal kwam. Enkele als zelfmoorden geënsceneerde moorden brengen forensisch onderzoeker Reilly bij het onderzoek. Met haar komt de dader dichtbij, heel dichtbij. Hret gedeelte over het taboe heb ik wel begrepen maar ik vind het wat ver gezocht en ongeloofwaardig.
0	Ik heb er lang over gedaan om dit boek uit te lezen. Het idee van het verhaal is intrigerend en het is wel goed uitgewerkt, maar ik kwam er moeilijk doorheen. Ik ben blij dat ik het uit heb. Is niet echt mijn favoriete soort verhalen en er zitten teveel woorden in waaraan ik me stoor.
0	Ik heb de moed niet kunnen opbrengen om dit boek uit te lezen. Wat een saai boek! Ik heb de flaptekst gelezen en het verhaal trok mij wel aan. Wat een disillusie, er was niet doorheen te komen door oninteressante dialogen en langdradigheid. Ik heb meer boeken van deze auteur gelezen en vind dit toch wel één van de slechtste boeken. Het boek Sneeuwengelen van deze schrijver vond ik daarin tegen een prachtig boek. Dus laat ik mij niet ontmoedigen en ga Ik zeker de nieuwste Vermeer lezen. Helaas is dit boek naar mijn mening geen aanrader ! Op naar de volgende...
0	Tsja, dan begin je aan dit boek en dan lees je alles maar dan ook alles drie keer en dan voel je je dom. Iets anders kan ik er niet van maken. Kijk, dat het historisch allemaal niet zou kloppen of dat Brown een en ander gejat heeft, dat maakt me niet uit, maar dat hij iedere keer als er eindelijk een ontknoping volgt, na lang rekken, de hoofdpersoon die ontknoping in gedachten laat herhalen (I believe you and I are in grave danger. Sophie stared at the answering machine. Danger?...) dan zakken mij hersenen naar mijn schoenzolen.
0	Vergeet “Vergeet de meisjes” tenzij je moeite hebt om in slaap te vallen. Tergend langzaam en waarom makkelijk als je het ingewikkeld kunt maken? Verhaallijnen binnen de dialogen om de verhaallijnen van het boek te reflecteren. Het gaat over onderlinge relaties, liefde en vriendschap. Wanneer je de eerste helft van het boek hebt doorgeworsteld komt er eindelijk wat vaart in, maar daar staat tegenover dat het meteen duidelijk is hoe de vork in de steel zit en is het eigenlijk nutteloos verder te lezen. Wanneer je dan eindelijk bij de ontknoping komt gaat het verhaal nog even verder om uit te leggen wat je zelf al halverwege hebt uitgevonden. Waar gaat het over? Een Amerikaanse journalist komt naar Nederland om een schrijfster, die over haar hoogtepunt lijkt te zijn, en die een bijzondere relatie met haar huisgenote heeft te interviewen. Het verhaal op zich heeft potentie maar is nu weggezet als een mislukte Misery.
0	Het duurt wel lang voordat de corrupte zedenrechercheur Nick Simons er achter komt hoe de vork in de steel zit. Drie vrouwen worden eerst vermoord, voordat Simons weer in beeld komt. Zelfs de mishandeling en poging tot moord van de vierde vrouw kan hij niet eens voorkomen.
0	De cover van Plicht en eer past goed binnen de reeks boeken van Tom Clancy. De helderblauwe kleur staat mooi en de afbeelding past goed bij het plot. De tekst op de achterflap onthult wel wat veel informatie. Plicht en eer is een deel rondom hoofdpersoon Jack Ryan junior, die na zijn acties in Opperbevel, dat een half jaar terug verscheen, uit De Campus is gezet om te bedenken of hij zich wel of niet aan de regels daar wil conformeren. Jack is jong, soms naïef, impulsief en heeft een enorme drive om het zo te doen als hij denkt dat goed is. Hij staat nu op eigen benen en wordt gedurende het plot met voor hem herkenbaar gedrag geconfronteerd wat hem aan het denken zet. Het lijkt ook vooral alsof dit deel een soort van tussenvoegsel in de serie is om zijn personage verder uit te diepen, want qua plot kan het niet bepaald meten met de andere boeken van Clancy. Waar onder Clancy zijn naam over het algemeen goed onderbouwde plots verschijnen, kent Plicht en eer weinig diepgang en verloopt alles iets te makkelijk. Het verhaal is rechttoe, recht aan en mist de meerdere verhaallijnen die normaal voor verrassing en onverwachte wendingen zorgen.De techno kant die de boeken van Clancy normaal bieden ontbreekt helaas. Toch is Plicht en eer wel een boek met veel actie die goed uitgewerkt is en ook wel spanning biedt. Het zal de lezer van actiethrillers dan ook zeker kunnen vermaken, mede door de aansprekende Jack Ryan en zijn kompaan Effrem Likkel.
0	Na iene miene mutte te hebben gelezen, vroeg ik mij echt af waarom deze reeks een hype zijn. Na dit boek vraag ik het mij nog meer af. Ik kan het niet bekoren. De hoofdstukken zijn erg kort en pas na een paar zinnen weet je welk personage er nu aan de beurt is. Ik vind het een uitgemolken omgeving, moorden en moordenares. Had een beetje het gevoel een jong volwassen boek te lezen ipv een volwassen thriller. Na dit boek ga ik zeker niet verder lezen in de vervolgen.
0	Wat moet ik hiervan denken? o o wat zegt dit over mij??????????Heel de wereld, i.c. Dizzie en heel literatuurminnend Amerika én de Nederlandse kwaliteitspers is uitzinnig over dit boek. En ik............ik had moeite om het uit te lezen en deed dit alleen wegens de beloofde onverwachtse afloop....die ik halverwege het boek al door had (maar dat zegt natuurlijk weer alles over mijn genialiteit )
0	Je moet weten, voor je aan het boek begint, dat het geen hoogstaande lectuur is. Het is eerder een boek om tussendoor eens te lezen. 'Gelukkig' telt het boek ook niet veel pagina's waardoor het snel uit is. De onderstaande reactie begrijp ik volkomen, er is heel veel seks, zodat het onrealistisch is en degougtant wordt en weinig verhaal.
0	Mijn eerste recensie op Hebban. De diamanten troon is een fantasy titel die redelijk teleurstelt . Zeker voor een doorgewinterde fantasy lezer als ik . Het verhaal is middelmatig en er is maar een verhaallijn wat toch wel simpel overkomt in het fantasy genre .Het hoofdpersonage Sparhawk is heel erg stereotype en ik heb tijdens het lezen op geen enkele manier binding met hem gekregen.. Na het uitlezen van deze titel heb ik besloten dat dit boek geen plaats krijgt in mijn boekenkast. Ik heb het boek inmiddels weggegeven aan iemand die het hopelijk beter weet te waarderen dan ik. Kort en krachtig.
0	Het gegeven is interessant: een schizofreen die moordt, een baby steelt en graag papa wil zijn. De uitvoering vind ik echter zeer verwarrend. Het lijkt wel of de schrijver schizofreen is. Door het vreemde taalgebruik van de dader, de staccato schrijfstijl van de auteur en door het feit dat er verschillende verhaallijnen onafgescheiden door 1 hoofdstuk lopen, maken het verhaal moeilijk te volgen. Ik heb nog wel hoop en wil nog wel meer boeken van Deflo lezen. Ik hoop dat ze beter zijn dan 'Kortsluiting'.
0	Net zoals Sara Lindquist wil ik zelf ook wel wat nieuwe boekencategorieën uitvinden. Dit boekje catalogeer ik dan onder de term die ik net uitvond, nl RomKom-kolder. Kolder voor romantische komedies dus, en goede films in dit genre kan ik echt wel appreciëren. Maar dit boek zou denk ik niet tot zo'n goede film leiden: het bevalt me echt niet eerlijk gezegd. Als de Zweedse toeriste, Sara, aankomt in het kleine stadje 'Broken Wheel', Iowa, ontdekt ze dat haar oudere penvriendin Amy Harris net overleden is. Maar de inwoners van Broken Wheel ontvangen haar met de nodige gastvrijheid. Mede dankzij de voorraad boeken van Amy en met hulp van de inwoners kan ze een kleine boekenwinkel opstarten. Ik merk ook dat het louter name-droppen van boeken mij meer irriteert dan wat anders. En dan is er de liefde natuurlijk... Maar met zo weinig verbeelding, zo flauw en zouteloos, enz. Het lukt me niet om mee te leven met de personages, die voor mij veel te oppervlakkig blijven. Ik vind het ook allemaal zo onlogisch: alsof een buitenlandse die aankomt in een klein Amerikaans stadje zomaar zonder veel administratie te doorlopen zomaar een boekenwinkel mag opendoen met andermans boeken? Wat dan met al die reclame voor die green cards? ;-) Ik ben dus nog steeds op zoek naar een moderne Jane Austen of moderne Brontë. Dat waren, en zijn pas feelgood-romans!
0	Ik vond dit een redelijk goed verhaal, wat heel goed beschreven wordt is het leven van een zwerfster en hoe ze zo geworden is door middel van flasbacks naar het verleden. Maar wat ik erg ongeloofwaardig vond is dat de hoofdpersoon samen met een jongentje van 15 binnen korte tijd achterhaalt wie de moordernaar is. Het is net of de politie daar niet slim genoeg voor is.
0	Nog nooit zo'n vreselijk boek gelezen, deze persoon kan gewoonweg niet schrijven, moet snel wat anders gaan doen !! Schrijven is voor sommige mensen gewoonweg niet weggelegd. Raad dit boek daarom ten zeerste af.
0	Dit boek was erg opgehemeld, maar het boek valt in het niet bij De Da Vinci code. Dit is een moeilijk door te komen boek. het verhaal boeit niet.
0	Het was mijn eerste boek dat ik las van hun, maar het kon me niet bekoren. Het leest, maar voor de rest. Eerlijk gezegd, er zijn slechtere boeken, want ik heb het boek uitgelezen, maar het gaat heel traag vooruit. Het boek kan in minder pagina's geschreven worden en dan ben je nog volledig met het verhaal mee. Ik denk dat het mijn eerste en tevens laatste boek zal zijn van hun.
0	Ik ben het helemaal met Boekenwurm1 hieronder eens. Eigenlijk heb ik er niks meer aan toe te voegen. Vreselijk slecht en oninteressant boek.
0	Sorry. Ik kan echter niet zo positief zijn. Ik heb mij echter door het boek moeten worstelen. Hij schrijft zeker met kennis van zaken maar daarvoor heeft hij zijn(vermoedelijk) medewerkers. Ja het is spannend maar daar is ook alles met gezegd. Na enkele hoofdstukken is het verhaal voorspelbaar. De Russen zijn de slechte en wij Amerikanen kunnen alles. Het verhaal gaat erin als een ijs gekoelde Stolichaya - martini(Kirkus Reviewe). Sorry, niet bij mij.
0	Je gaat er eens lekker voor zitten; de nieuwe Lee Child, de nieuwste Reacher! Vervolgens blijf je elke bladzijde op zoek naar het niveau van Child. Halverwege bekruipt me het gevoel dat hier een stand-in auteur tot meerdere glorie van de pecunia meelift op de bekendheid van de auteur en de hoofdpersoon Reacher... Nergens bouwt de spanning echt mooi op, de ene onwaarschijnlijke wending na de andere volgt en na de laatste bladzijdes leg ik het teleurgesteld opzij; als dit Lee Child is ben ik Sinterklaas
0	Dit boek is snel weg te lezen en dus leuk voor tussendoor. Maar de hoofdpersonen zijn weinig van origineel, vooral Tessa. Ze is drammerig - ze weet niet wanneer ze op moet houden - en haar karaktertrekken wisselen bijna per hoofdstuk. Het feit dat ze geen verantwoordelijkheid neemt voor haar eigen gedrag binnen de relatie is een van de grootste ergernissen, Van een uitgegeven fanfiction die ook nog eens is nagelopen door een uitgeverij had ik meer verwacht. Dat hier VIER delen van zijn uitgegeven begrijp ik niets van.
0	Ik ben het helemaal met Didi eens, ben nu op pagina 273 en heb nog steeds geen idee wat ik aan het lezen ben. Waarschijnlijk moet je eerst De stromannen lezen voor je aan dit boek begint want het staat vol verwijzingen naar dit boek, ook namen, plaatsen en eerdere gebeurtenissen die (waarschijnlijk) zijn gebeurd zijn wel degelijk van belang in dit boek. Ze hadden het beter De stromannen II kunnen noemen, of in ieder geval kunnen zeggen dat dit het vervolg er van is. Dus ook van mij maar 1 ster.
0	Ik heb dit boek wel uitgelezen, maar ik kwam inderdaad ook lastig in het verhaal. Héél erg voorspelbaar, wist eigenlijk gelijk al hoe het verhaal zou gaan. Het was lekker leesvoer voor bij het zwembad maar ik heb lekkerder leesvoer gehad.
0	"De 100-jarige man... " heb ik destijds met zo veel plezier gelezen dat ik me verheugde op het boek over "Gangster Anders". Helaas vond ik dit boek een tegenvaller. Daar waar ik bij de 100-jarige man volop in het verhaal meegenomen werd, kon dit verhaal me niet echt boeien. Uiteraard heb ik het boek uitgelezen, maar het zal me zeker niet in positieve zin bijblijven.
0	op andere momenten erg gekunsteld en overdreven.,Het duo inspecteur Deleu en onderzoeksrechter Bosmans doet het goed in Vlaanderen. Elk boek waarin zij optreden stoot quasi onmiddellijk door naar de toptien van boekhandelketen De Standaard. Zo ook Deflos nieuwste, Copycat, waarin de twee jacht maken op een psychopatische moordenaar.Anders dan in de meeste misdaadverhalen weet je als lezer van in het begin wie de dader is. Je zou kunnen denken dat dat fnuikend is voor de spanning, maar dat hoeft niet zo te zijn. Deflo legt spanning in situaties, in relaties en in het blootleggen van motieven. Jammer genoeg blinkt hij niet in elk onderdeel even hard uit. Terwijl hij als een ware grootmeester diverse situaties beschrijft, bijvoorbeeld een waanzinnige achtervolging tot op de Zaventemse tarmak, laat hij de lezer in de kou staan als het gaat om de motieven van de moordenaar. Deze man, een schrijver van misdaadverhalen, komt nergens echt goed uit de verf en zijn motieven blijven onduidelijk. Hierdoor ontbreekt de ruggengraat van Copycat en blijft er slechts een slap verhaaltje over.Met de 'soapspanning' daarentegen zit het wel goed. Deflos personages gaan inmiddels zeven boeken mee en maakten in die tijd een hele persoonlijke ontwikkeling door. Geen reden tot paniek voor een nieuwe lezer: Deflo voorziet een beknopte introductie. In Copycat ligt de focus op Deleu. Hij is weg bij zijn vrouw Barbara en woont samen met collega Nadia Mendonck. Zowel Deleu als Nadia lopen er getormenteerd bij en hebben daar ook alle reden toe. Deleu streeft in zijn relatie met Nadia een zielsverbondenheid en een emotionele afhankelijkheid na, waarvan ik me afvraag of die er kan komen als die er niet van in het begin is. Nadia verloor in een vorig verhaal haar ongeboren kind en alsof dat op zich al niet traumatisch is, gebeurde het ook nog in traumatische omstandigheden. Alle begrip dus voor de lethargie waarin ze zich in het begin van het verhaal bevindt. Alleen slaat die lijdzame toestand zo plots en onverwacht om in actie - Deleu stond er niet bij stil. Hij keek naar Mendonck. Haar ogen glansden. Ze vingen de zijne. Een glimp van herkenning. Eindelijk. Een passionele vonk. De tijd zou wel raad brengen - dat het geforceerd overkomt. In dit citaat merk je ook de staccatostijl die Deflo af en toe hanteert. Soms komt die geniaal over, op andere momenten doet het erg gekunsteld en overdreven aan.
0	Dit boek vond ik een beetje een twijfel geval. Op de helft had ik bijna de handdoek in de ring gegooid, zo saai was dit boek. Toen begon het toch wel interessant te worden alleen blijf ik dit een beetje een vreemd boek vinden. Ik weet nog steeds niet wat Nefalym eigenlijk zijn en ineens was het boek uit. Best wel teleurstellend. Dit was mijn eerste kennismaking met Brad Winning maar ik denk, tevens mijn laatste.
0	Ik kan me vinden in de beoordeling van Marco, al zou ik het misschien één ster (of nog eerder een halve) meer geven. Het boek begint goed, de eerste hoofdstukken zijn spannend en goed geschreven, het hoofdpersonage en de andere personages zijn nogal excentrieke, maar interessante personages. Maar na een tijd beginnen de uitvoerige beschrijvingen, vooral in verband met architectuur, te vervelen, en dit wordt steeds erger. Ik moet bekennen dat ik de laatste hoofdstukken heel 'cursorisch' gelezen heb, en op internet een synopsis heb opgezocht. Bovendien had ik al heel vlug door wie de dader van de moorden (of het brein er achter) was (ik heb de Engelstalige versie gelezen; in de Nederlandstalige versie wordt dit sowieso verklapt in de titel van het boek zelf)... Al met al dus een vrij ontgoochelende roman, ondanks het sterke begin en het interessante gegeven. Misschien is er wel een (betere) film van te maken. Ik voel me toch niet direct aangesproken om nog een boek te lezen van deze auteur.
0	Ik heb veel boeken van Cornwell gelezen maar dit is het 1e boek van haar dat ik halverwege aan de kant heb gelegd. Er is niet door heen te komen en de verhaallijn boeit mij absoluut niet. Jammer want zeker is dat het ook anders kan bij Cornwell.
0	Helaas kan ik niet echt enthousiast zijn over dit boek. De stukjes in het heden over Mia die rondzweeft in het ziekenhuis vond ik mooi om te lezen maar de stukken over vroeger, over het leven van Mia vond ik totaal niet interessant. Ik had me bij dit boek iets heel anders voorgesteld, ik had verwacht dat het meer een tranentrekker zou zijn maar dat is dus niet zo.
0	'Ontsteek in de duisternis een vuur, een vuur dat nooit meer dooft.' De hoofdpersoon Bram komt uit een streng christelijk milieu in Flakkee. Hij gaat studeren in Utrecht om los te komen. Op een gegeven moment treedt hij toe tot de theologische groep Uterque en begint hij te onderzoeken wat het geloof het geeft en brengt. de schrijver zorgt hiervoor door een aantal 'tussenpersonen' (Wilfried, Paul en vader.... En Lena als tegenwicht), die diep in het geloof zitten. Voor mij was dit boek te theoretisch. Nergens krijg ik het gevoel dicht bij Bram te komen, ik blijf op afstand. Het meeste gevoel krijg ik nog bij Wilfried, de gelovige homo, die nooit zichzelf kan zijn in de kerk. Wellicht spreekt het onderwerp mij domweg niet genoeg aan om een heel boek geïnteresseerd te blijven...helaas!
0	Ik zie gelukkig dat ik niet de enige ben... ik ben gestopt.. het gaat niet. Ik kom er niet doorheen.
0	Gewoon een lekker boek om weg te lezen. Je hoeft je hoofd er niet bij te houden. Het verhaal kwam moeizaam op gang, maar werd halverwege het boek beter.
0	Het laatste boek dat ik van Tineke Beishuizen las was Wat doen we met Fred? Het verhaal zat vol met humor en had een leuke plot. Schaduwtuin lijkt wel door iemand anders geschreven. Het is heel voorspelbaar en het leest een beetje als een tijdschriftverhaal. Een thriller is het zeker niet. Ik hoop dat het volgende boek beter wordt.
0	Nog nooit ben ik gestopt met het lezen van een boek, maar dit boek hield ik echt niet vol! Het was niet leuk meer om te lezen, en als je het beu bent dan is het gedaan voor mij.
0	Volgens mij is dit een bundel stuiversromannetjes aaneengehouden door een zeer slappe speurdersdraad. Sommige van die verhalen zijn niet slecht, andere daarentegen neigen naar het smartlapperige.
0	Ik ben vol goede moed aan dit boek begonnen maar vond het lastig om er door heen te komen, er was wel spanning maar ik vond dat die niet goed werd beschreven. Ik ben blij dat het boek uit is, en dat zeg ik niet snel.
0	Nachtboot is een verzameling van zeven spannende verhalen, geschreven tussen 1995 en 2002 voor publicatie in binnen- en buitenlandse verhalenbundels. Het laatste verhaal en tevens titelverhaal Nachtboot, is samen met de opener Under my skin nog het meest te genieten. In die verhalen komt de verraderlijke onderstroom, zoals de cover vermeldt, nog enigszins tot uiting, vooral omdat naar de misdaad wordt toegewerkt. Dat zorgt voor een ander, en voor kortverhalen preferabel, soort spanning dan in een klassieke whodunit. In de meeste van de andere vijf verhalen heb je namelijk een lijk, een detective en uiteindelijk de ontmaskering van de dader. Veel ruimte voor spanning biedt dat niet. Rippen won ooit de Gouden Strop. Misschien toch maar eens een échte thriller van m ter hand nemen.
0	Iets aan de combinatie Kazuo Ishiguro in combinatie met de titel Nocturnes: Five Stories of Music and Nightfall trok mijn aandacht. Zijn kale bluesy schrijfstijl in verhalen over beginnende muzikanten, uit elkaar groeiende koppels en altijd weer de passieve goedzak als interne verteller die het leed van anderen beschouwt. Helaas zijn alleen 'Crooner' en 'Malvern Hills' de moeite waard. Lieve kleine verhaaltjes over beginnende muzikanten die zich spiegelen aan oudere muzikanten met huwelijksperikelen. 'Come Rain or Come Shine' en 'Nocturne' zijn grappig bedoeld (hopelijk...). Die twee verhalen slaan de plank mis met onuitstaanbare hoofdpersonages en bijrollen in lach-of-ik-schiet slapstick. Slotverhaal 'Cellists' is niet eens zo slecht, maar die had de pech dat ik de toon en schrijfstijl van meneer Ishiguro beu was geworden. Dit is uiteindelijk meer prettig in het gehoor liggende liftmuziek dan overdonderend strijkerswerk.
0	Een erg voorspelbaar roman/chicklit. Als Robin uiteindelijk wel naar Amerika vertrekt zonder Marja, heeft de moeder van Marja haar zin. Ze simuleert een hartaanval om haar dochter bij zich te houden. Marja laat zich door haar moeder manipuleren en tijdens het lezen begon mij dat toch wel te irriteren. Ook onderschept haar moeder alle post wat van Robin komt en zonder dat het direct beschreven wordt, weet je gewoon dat dit gebeurt. Nee, niet mijn smaak ! Naar mijn oordeel te simpel en te voorspelbaar. Een pluspuntje: leest makkelijk weg !
0	Mooi geschreven, triest verhaal. Ik kon het boek amper wegleggen, wilde steeds maar weten hoe die twee personen met elkaar verbonden waren. Aanrader!
0	Wat een vreemd boek. Het begin vond ik nog wel aardig maar op het laatst kon ik mijn gedachten er niet meer bij houden en het einde vond ik onbegrijpelijk. Jammer!
0	Het boek is mij heel erg tegengevallen. Wat een oninterressant boek...er gebeurt eigenlijk niks behalve dat Jill verdwenen is en het onderzoek kabbelt maar voort, zonder enige spanning. Zelfs de romantiek was niet interessant en het verhaal begon mij al heel gauw te vervelen. Een langdradig verhaal waar je je doorheen moet worstelen. Je verwacht steeds dat het nog wel mooi zal worden, maar dit is beslist niet het geval.
0	Op zich interessant om zo'n roemrucht boek te hebben gelezen - het was vanwege de afwijkende combinatie van stijl en inhoud ook geschikt voor mijn leesclub - maar echt veel leesplezier had ik er niet aan. Aan het einde werd het wel wat minder saai (met een Tarantino-achtige moord) en beter geschreven, en er zaten af en toe mooie beschrijvingen bij (over een slapeloze nacht bijvoorbeeld, of een nachtelijke autorit), maar met het verhaal en het hele idee kon ik eerlijk gezegd maar weinig. Ik heb bijvoorbeeld niet meer of minder begrip of afkeer voor/tegen pedofilie, of meer inzichten op dat gebied.
0	Heb alle boeken van haar gelezen. Helaas vindt ik dit boek absoluut geen hoogtepunt. Het gevecht om de macht met de hoofdcommesaris komt ongeloofwaardig over. Spanning om te weten wie de seriemoordenaar is, is er meteen na het Fu verhaal niet meer. Om de hoofdpersoon weg te kunnen schrijven wordt wederom in zijn familiesfeer een oplossing gevonden die mij niet aanspreekt. Het was worstelen om er door te komen Het gezeur om wel of niet brigadier te mogen worden is slecht vertolkt. En om aan het einde ook de brigadier te laten verdwijnen wordt op een Leni Saris manier dit verwerkt.
0	Het gelukkigste meisje ter wereld van Jessica Knoll verteld ons het traumatische tienerverhaal van Ani FaNelli op de Bradley School. Op de cover staat geschreven dat het voor liefhebbers van Gone Girl en Donna Tartt is wat je dus heel nieuwsgierig naar het verhaal maakt. Het boek is in het begin weinig zeggend en zeker niet te rekenen onder een thriller, meer onder een chiklit, vanwege de ontbrekende spanning leg je het boek snel weg.Na bijna 200 pagina’s komt hier wel verandering in, het geheim waarmee Ani rondloopt wordt nu beetje bij beetje onthuld wat je dan toch aanspoort verder te lezen. Dan kan je het nog niet echt een thriller noemen en of het hier dan ook een bestseller gaat worden betwijfel ik ,doordat ik hoge verwachtingen had van dit boek en het niet heeft waar gemaakt geef ik dit boek dan ook maar 2 sterren.
0	Naargeestig, zoals je kunt verwachten van een verhaal dat zich afspeelt in Berlijn in 1936. Grof geweld, wantrouwen tegen alles en iedereen, en het wordt alleen maar erger. De af en toe zeer Britse humor van de hoofdpersoon, Bernie Gunther, is voor mij waarschijnlijk reden om de vervolgdelen ook te lezen.
0	Dit boek had erg interessant kunnen zijn als het niet zo enorm rommelig was geschreven. Het onderwerp spreekt me aan, maar de schrijfstijl boeit totaal niet, de auteur springt van de hak op de tak, propt haar eigen levensverhaal en dat van haar familie tussen stukjes van fabrieksmeisjes. Ze citeert korte fragmenten van diverse fabrieksmeisjes zonder dat daar enige samenhang in valt te ontdekken. Het kon mij niet boeien, noch bekoren. Een typisch geval van "zonde van mijn geld"!
0	'Vergeet de meisjes' is een boek waar ik maar lastig in kan komen. Ik ben erin begonnen, maar het lezen schiet niet echt op. Het verhaal is vaag en komt niet op gang.
0	Het begin van het boek vond ik nog doenbaar, af en toe heb ik zelfs een geglimlacht om de schrijfstijl van Rachel Shukert, maar hemeltje het werd echt saai. Zou dit boek aan niemand aanraden, maar dit is natuurlijk maar een persoonlijke mening - zelf proberen zou ik zeggen.
0	Heel veel personen, en heel veel gebeurtenissen. Als je naar een boek luistert, is het verhaal daardoor moeilijk te volgen. Ik heb verschillende keren het verhaal moeten terugspoelen en nog was het moeilijk te volgen. Ik heb er niet echt een rode draad in kunnen ontdekken. En ik twijfel erg of ik de vervolgdelen ga luisteren.
0	Smith! is een prettig weg te lezen verhaal, hoofdzakelijk over advocaat Harry Smith en een aantal van zijn dorpsgenoten. Er worden een aantal moorden gepleegd in het dorpje waar nooit iets gebeurt en dat zet de boel danig op zijn kop. Harry Smith, die zichzelf beschrijft als een brave burger, doet echter dingen die het tegendeel zijn van braaf. Dit komt bij mij een beetje ongeloofwaardig over allemaal, waardoor het geheel wat inzakt en het verhaal niet echt spannend maakt. Toch leest dit boek lekker weg. Als leuk tussendoorboek is het aardig, maar beslist geen spannende thriller.
0	Behalve René Appel, Henk Apotheker en Elvin Post heb ik nog niet veel Nederlandse thrillers gelezen die ik de moeite waard vond, dus werd het tijd om eens extra te letten op nieuwe schrijvers. De titel van het boek van het duo Gebr. Wagenaar sprak mij als wandelliefhebster natuurlijk direct aan. Een leuk gegeven, een moord op het Pieterpad en dan ook nog de verwijzing naar die ouwe A.C. Staring. Maar wat een teleurstelling was dit boek. Een slaapverwekkende, totaal ongeloofwaardige plot met flauwe dienders, ongetrouwde juffrouwen die ook nog eens Mimi heten en zogenaamde intellectuelen. Een hoop gedoe om niks, rennen achter een floppy en gezwaai met mobiele telefoons: daar heb je de plot mee samengevat. Dat er haat en nijd bestaat in de wetenschappelijke wereld is wel een aardig gegeven, maar ik kan alle lezers verzekeren dat het er niet zo aan toegaat op onze letterkundige faculteiten. Dat zou nog niet zo erg zijn, als het boek statirisch en geestig was. Maar ook dat valt tegen. Flauwe grappen, geen interessante karakters. Zelfs de oplossing van de moord kon mij niet boeien.
0	Het is een aardig verhaal maar daar houdt het dan ook meteen bij op. Af en toe springt het van de hak op de tak, stoppen verhaallijnen plotseling (zoals die over de schoonmoeder) en de tijdslijn is ook niet al te duidelijk, het lijkt alsof Jeroen weken in het ziekenhuis ligt maar later blijkt dat hij na een paar dagen alweer op wonderbaarlijke wijze is genezen. Het slot is erg teleurstellend en de zelfmoord van de directeur een beetje over de top. Voor een regenachtige zondagmiddag is het best oke, maar geen hoogstaande literaire thriller zoals de omslag doet beloven.
0	Jammer, een vreselijk boek, terwijl Ik ben Amerika juist zo goed is! Moeten we zo nodig geconfronteerd worden met deze porno, of snap ik het niet!
0	Wat een teleurstelling! Misschien niet voor de liefhebber van boeken zoals de da vinci code, maar wel voor iemand als ik die zich erg had verheugd op een nieuwe reeders. Ik heb het gelezen tot het vijfde hoofdstuk en toen heel erg verdrietig opgegeven jammer, jammer,jammer!
0	Voor mij langdradig, maar in de greep houdend boek. Wat een vechtlust had die man, een zeer indrukwekkend triest leven , maar een prachtig manier van denken/schrijven!
0	Toen ik het boek binnenkreeg had ik hoge verwachtingen van dit boek. Ik dacht dat het boek werkelijk over de olieramp en de katrina zou gaan, dit is echter niet zo. Het boek in het begin leek me erg leuk om te lezen en verder te willen lezen, maar na een paar bladzijdes schoot het nog niet op. Het boek las ik in de avond in bed zodat ik in slaap zou vallen, dit is nog werkelijk gelukt ook. Dit boek is zo saai, maar omdat dit het debuut van Tom is geef ik hem nog een kans.
0	Zo blij als ik was om het nieuwe verhaal van de auteur te lezen. Zo stilletjes was ik toen het verhaal eindelijk uit was. Naar mijn mening was het heldinnen figuurtje overdreven. Waardoor het verhaal soms heel erg ongeloofwaardig aan kwam. Met momenten zelfs zeer langdradig uitgeschreven scenes die niet veel bijdragen aan een goede verhaallijn. Soms krijg je de neiging om een stukje door te bladeren. Maar uitlezen wou ik het toch. Want eens begonnen wil je als romanticus toch weten hoe het eindigt. In principe een echte 'Banks' maar deze keer iets te ver gezocht. Iets te engelachtig. Gewoon te.
0	Vol goede moed begon ik aan het derde verhaal van Philipp Vandenberg, nadat ik de eerdere twee, Het Sixtijnse geheim, en Het geheim van de Madonna gelezen had, en zeker die laatste een goed verhaal vond. Dit verhaal begon sterk, al had ik zo mijn scrupulus inmiddels gekregen nadat ik de recentie op deze site had gelezen, maar aangezien ik altijd wars ben van wat een ander er van mag vinden, aangezien het om mijn eigen smaak gaat, begon ik er aan... Gropius is eerst en vooral doodsbang als hij er achter komt dat er in ´zijn´ ziekenhuis gesjoemeld blijkt te zijn met transplantaties en hij wordt op non actief gezet... thuis ondergaat hij logischerwijs allerlei interne conflicten en lost die wel eens op met een groen blaadje op zijn jonkheer, langzaamaan veranderend in een Indiana Jones figuur dat alle vrouwen aan zijn voeten kan krijgen... Naarmate het verhaal vordert bevordert Gropius zichzelf, met behulp van de schrijver, van bange chirurg tot Tarzan persiflage en vliegen de bomaanslagen, inspuitingen met gif en oppervlakkige karikaturen en ondernemingen je om je oren. Het begint goed... staand zoals een berg... maar dan blijkt het een berg van modder te zijn, die aan het eind is ingezakt... en goed is ingezakt! Helaas, Philipp. Deze keer is het meer bagger dan ik van je gewend ben. Ik ga niet op details in, want dat verpest het mogelijke leesplezier van toekomstige fans van dit verhaal... Maar van Fichte tot Prasskov, van Felicia tot Francesca, van Rodriquez tot Gropius zelf of inspecteur Ingram... als karakters komen ze er erg bekaaid van af, en het verhaal rammelt aan alle kanten. Volgens mij had Philipp een verhaal in zijn hoofd waar hij halverwege geen kant meer mee op kon... Heb je wel eens met broodschrijvers... Hopelijk is zijn 4e verhaal beter, maar ik houd mijn hart vast... Jammer!
0	Ik vond het een vreselijk saai boek. Ik had dit boek op mijn verlanglijstje staan, maar hij viel heel erg tegen. De schrijfstijl/ taalgebruik kon mij niet boeien, Halverwege het boek ben ik er mee opgehouden en ik heb het boek dan ook niet uitgelezen.
0	Het moet een spannend boek zijn, maar de spanning is ver te zoeken. Ben tot bladzijde 150 gekomen en toen was ik er klaar mee. Jammer maar helaas
0	Amerikaanse prinses is helaas een van de minste boeken van Annejet van der Zijl. De biografie van Allene Tew is veel minder origineel, opzienbarend en pakkend in vergelijking tot Anna, Gerard Heineken en zeker de biografie over prins Bernhard. Ik vind sommige teksten over de wereldgeschiedenis zelfs eenvoudig geschreven / beschreven en heb mij verder gestoord aan eenvoudige Engelse teksten die vervolgens ook nog werden vertaald. Bladvulling? Ik kan me niet aan de indruk onttrekken dat het levensverhaal van de " Amerikaanse prinses" in eerste instantie uitzonderleek leek, maar achteraf te mager voor een eigen biografie.
0	Wat een saai boek, elle lange verhalen over bologna en een uiterst miserabel plot, zo kan ik het zelfs.
0	Verschrikkelijk, al die seks waarmee dit boek doordrenkt is. Wat mij betreft geen aanrader. Het verhaal zelf over een zoveelste scheiding was wat mij betreft ook niet ontroerend, spannend of wat dan ook. 1 ster voor het verhaal en 1 voor de moeite...
0	In tegenstelling tot de andere romans van Reichs zou ik deze titel zeker niet aanraden aan Cornwellfans. Het boek is nodeloos ingewikkeld en saai, alleen de technische uitleg is boeiend, als je daar tenminste een thriller voor leest. (Ik zelf ben niet bijster in lijkkleuren en geuren geïnteresseerd). De plot en de personages zijn niet knap bedacht en het einde is teleurstellend. Jammer.
0	Makkelijk verhaal. Ik zou dit geen literaire thriller noemen, eerder een spannend verhaal. Leuk als je een speciale interesse hebt voor Egypte. Je hebt hem zo uit. Zeker niet zo goed als haar voorgaande boeken. Maar niet slecht genoeg om hem zo weer weg te leggen; je gaat toch door tot het einde.
0	Het is meer een roman dan een thriller. Het hele verhaal wat op de achterkant geschreven staat is maar een heel klein onderwerp in het boek. Het gaat meer over opgroeien en de reden waarom of de kinderen bij Oma wonen.
0	"De Thrillersensatie uit Zweden" op de cover was voor mij de reden om dit boek te kopen. Wat een teleurstelling. Het verhaal is ontzettend slecht geschreven (dezelfde woorden soms in wel 5 zinnen achterelkaar, van perspectief heeft de schrijfster nog nooit gehoord, terwijl je weet wie de "hij" of "zij" is wordt toch telkens tot vervelens toe de naam genoemd, als in CSI worden zaken die elk normaal mens weet door rechercheurs aan elkaar uitgelegd en er staan gewoon verhaalfouten in, dingen die niet kloppen). Maar misschien is de bouquetreeks in Zweden ook wel een sensatie. De vergelijking met Stieg Larson slaat echt nergens op.
0	Uuunnnngghh, aaarrrgghh, wat een verschrikkelijk boek. Verder dan bladzijde 100 ben ik niet gekomen, echt een kwelling. Op dat moment had ik echt geen idee waar deze 'thriller' over ging. Goeken schrijft in gekunstelde zinnen en gebruikt dure woorden die hij zelf niet begrijpt (zo heeft hij het bijvoorbeeld over extensief drugsgebruik, waar hij excessief bedoelt). Woorden als onderwijl en deswege kunnen echt niet meer, maar Goeken gebruikt ze. Evenals de krachttermen aan het begin van deze recensie. Het is toch geen Batmanstrip? Intussen zit er geen enkele opbouw in het verhaal, echt om te huilen zo slecht. Goeken is aan mij niet besteed (besteedt zou de auteur schrijven, kijk maar naar de frase 'altijd bereidt te helpen' in zijn dankwoord). Onbegrijpelijk dat Bruna zich tot dit niveau verlaagt.
0	De minste van de drie, dat is zeker. Het leest traag, de driehoeksrelatie tussen weerwolf Jacob, vampier Edward en meisje Bella is niet echt overtuigend. Meyer rekt de thema's veel te ver uit wat mij betreft. Maar goed, de meiden die haar boeken lezen hebben daar geen enkel probleem mee
0	Dit is helaas een weinig geslaagd boekenweekgeschenk. Het lijkt er een beetje op dat Abdolah, bij gebrek aan inspiratie, bedacht dan maar weer even iets te schrijven over zijn eigen levensgeschiedenis. En zo ontstaat een sterk autobiografisch getint verhaaltje over hoe de Perzische Refiq Foad asiel vindt in Nederland en hier een schrijver wil worden. Een aardig detail is dat Refiq koffiehandelaar is en woont op een adres dat lezers van de ‘Max Havelaar’ heel bekend voorkomt. Zo is het boekje sowieso doorspekt met odes aan Nederlandse dichters: er zijn zelfs hele gedichten opgenomen. Dit zou op zich best iets kunnen toevoegen, als Abdolah er dan zelf ook echt iets mee weet te doen. Dat is echter nergens het geval. Het loszanderige plotjes beweegt zich naar een soort einde en dat is dan dat…
0	Ik had echt veel van dit boek verwacht door de hoge ratings en lovende recensies die ik erover gelezen had. Toch viel het boek mij nogal tegen. Ik vond het verhaal vrij traag, de beschrijving van de natuur waar zo hoog over opgegeven werd viel mij tegen en ik kon er gewoon over het algemeen niet lekker inkomen. Jammer!
0	Ik had veel verwacht van dit boek, maar ik ben op de helft gestopt,Er lopen meerdere verhaallijnen door elkaar en dat vind ik sowieso al erg vervelend om te lezen, er gaat veel kostbare tijd verloren bij de uiteenzetting van de problemen van Flea en Jack, de twee hoofdrolspelers maar echt spannend is het nog steeds niet op de helft . Ik ben er maar mee gestopt omdat ik me er niet bij concentreren. Misschien komt het omdat ik de andere twee boeken uit de serie nog niet gelezen heb, maar dit is voor mij niet te volgen
0	454t654yg45y45yg56yjiuhghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghghg
0	Ben een fan van mankell maar dit boek was saai.
0	Ik vond er niks an... Zoooo traag. Ben op zich blij dat ik het gelezen heb, nu kan ik in ieder geval zeggen dat ik een Kafka gelezen heb,
0	Als boek op zich misschien niet zo bijzonder, maar als achtergrond voor de bijbehorende geocache zeker wel. Geocaching wordt in dit boek goed uitgelegd wat voor een ervaren geocacher wat minder interessant is en wat door mij als langdradig werd ervaren.
0	Heb me door het boek moeten heen worstelen en zelfs op het einde wist ik nog niet wie wie eigenlijk was. Wat mij betreft geen aanrader.
0	tot pagina 55 was ik, als man, 'mee': het boek volgde als een camera de innerlijke wereld van een gespleten vrouw, worstelend tussen waarheid en leugen, verlangen en verwerping, leven en geleefd worden. Tot op pagina 55: (...) 'Alsof de lucht in Parijs minder fris is dan elders'. Dat is nonsens. Parijs hééft geen goede lucht, hoort tot de slechtst scorende steden ter wereld. Waarom dan zulke eenvoudig vermijdbare fout? Ik bladerde nog wat verder, en las, p. 128, 'als mannen vrijen kijken ze naar hun pik'. Ik denk dat deze vrouw best nog wat te leren heeft.
0	Een bundel columns van Heleen van Royen. De meeste waren grappig, maar over het algemeen vind ik het een aardig boekje wat het goed doet als 'tussendoortje' Persoonlijk gaat mijn voorkeur toch liever uit naar échte leesboeken met één verhaallijn. Boeken met korte verhalen of columns zijn aardig om te lezen wanneer je weinig tijd hebt om je in een echt spannend boek te storten of als je even zin hebt in iets luchtigs waarbij je niet na hoeft te denken ;-)Deze boeken blijven ook niet echt hangen. Een zucht en op naar het volgende boek...
0	Ik vond het een redelijk boek. Niet saai, maar zeker niet Nicci's beste boek tot nu toe geschreven. Ik kan niet zeggen dat ik het spannend vond, in tegenstelling tot bijvoorbeeld De bewoonde wereld. Het plot was verrassend, maar op de een of andere manier vond ik het een beetje afgeraffeld. Ik hoop dat het volgende boek beter is.
0	'Meeslepende psychologische thriller' staat er op de omslag van Het huis van de zusters. Een misleidende aanbeveling, want het boek is absoluut niet spannend, laat staan een thriller, het is niet meeslepend en wat er psychologisch aan zou zijn heb ik niet kunnen ontdekken. Achterop staat zelfs nog dat het boek 'geraffineerd' is. Maar het is een slecht geschreven, regelmatig zeer ongeloofwaardig, makkelijk weglezend boek alleen geschikt voor als je lang moet wachten op een vliegveld of met verstopte hersenen met griep in bed ligt.
0	Het basisidee van dit boek vind ik leuk en origineel maar alle personages denken en praten als pubers en alle grappen zijn bot. Is dit young adult? Ik ben tot halverwege gekomen en kan dus niets zeggen over het geheel.
0	De eerste 250 bladzijden, waarin het leven van de Assense Jakob Noach en zijn familie worden beschreven, waren nog wel om door te komen. Maar vanaf het moment dat hij verongelukt (?) en in een soort droomtoestand door Assen gaat dwalen tijdens de nacht van de TT, werd het minder en minder. Ben op bladzijde 365 gestopt, toen ik vandaag in recensie van Nobelprijswinnaar Kozua Ishiguro las dat Marcel Moring dat slechte literatuur voor bibliothecaressen vindt. Kijk, tegen zo veel arrogantie ben ik niet bestand. Op naar het volgende boek!
0	De spanning was ver te zoeken in dit boek. Eigenlijk gebeurt het gelijk de eerste 20 blz. en dan weer de laaste 20 blz. Bovendien had ik gelijk al door wat er gebeurd was dus de verrassing was er ook af. Het middenstuk is vrij langdradig en komt telkens op het zelfde neer: ze is bang dat Eddie haar vindt dus slaat ze op de vlucht. Jammer, er had meer in gezeten.
0	De titel is een zin uit het boek over het deel dat men opzoek is naar kunst. Trouwens dit is niet de enige zin met een psychologische ondergrond want Fyfield schrijft psychologische suspense. Sorry, dit is echter niet mijn ding. Men krijgt een beschrijving van het leven van de twee broers, het leven in een klooster, de handel en wandel van een tandaarts, de zoektocht naar een nieuwe woonst. Dit alles vertraagt voor mij althans het verhaal. Sorry, ik had er meer van verwacht.
0	Halverwege uit pure ergernis weggelegd en nooit meer in verder gegaan. De constante herhaling van de veel te gedetailleerde beschrijvingen van de karaktereigenschappen van elke zus maakt hen ongeloofwaardig en het verhaal ontzettend traag.
0	Van alle boeken van Loes den Hollander, vond ik deze het minst. Normaal lees ik haar boeken binnen een paar uurtjes uit, maar hier deed ik een week over... Er zat totaal geen spanning in en het verhaal was onnodig langdradig. Het eind vond ik al helemaal tegenvallen. Geen aanrader!
0	Een prachtig verhaal dat helaas niet zo mooi geschreven is. De gebeurtenissen worden heel feitelijk en in hoog tempo opgesomd. De personages hebben weinig diepgang en je leert ze eigenlijk niet echt kennen. Toen ik las dat het oorspronkelijk als film bedoeld was kon ik het wel iets meer plaatsen; het leest eigenlijk meer als een filmscript dan als een boek. Jammer, want dit boek had heel veel meer kunnen zijn.
0	Ik vond het een lastig boek om doorheen te komen. Veel van hetzelfde en het kon me niet meer interesseren op een gegeven moment. Ben gestopt op de helft. Ondanks dat natuurlijk een droevig levensverhaal van deze mensen.
0	Twijfel tussen een of twee sterretjes. Het begin van het verhaal is nauwelijks te volgen. Er vallen doden en dan worden kippen vermoord en een hond. Waarom? Het is onduidelijk voor mij. Gaandeweg het verhaal komt er meer lijn in en dat komt het verhaal ten goed. Er zijn echter nog vele dwaalwegen te bewandelen die het spannend element van het verhaal niet ten goede komen. Het einde is ook redelijk onwaarschijnlijk. Ik gun Manda Scott het voordeel van de twijfel omdat dit het eerste boek is wat ik van haar lees.
0	Ik wil niet muggenziften, maar de Berghof was in Beieren, ver weg van Berlijn. Ik ga dit boek beslist lezen, klinkt interessant.
0	Literaire thriller zegt de omslag. Nou, geen van beide klopt!!!  Niks literairs aan de schrijfstijl en spannend wordt het al helemaal niet. Qua verhaal ook niet erg bijzonder, tenslotte had Saskia Noort ook al het thema van een Amsterdams gezin wat buiten de grote stad gaat wonen en daar rare dingen beleeft in haar boek De eetclub ( ook geen hoogvlieger trouwens maar stukken leesbaarder). De karakters in dit boek blijven zo plat als een dubbeltje en de vrouwelijke, zeurderige hoofdpersoon werkt zelfs op de zenuwen. De schrijfstijl is erg hakkerig om en om geschreven door man/vrouw samenstelling Mimi Meester ??) en komt de logica ook niet ten goede. De Nederlandse Nicci French hoor ik via de tam tam. Zou leuk geweest zijn maar in dit geval slechts een kwestie van marketing en niet op waarheid berustend. Ik ben dol op neder-thrillers maar dit boek verdient het echt niet om een bestseller te worden. Laat het echtpaar Mimi Meester eerst maar eens de nieuwe René Appel lezen. Kunnen ze nog wat leren van de meester!!!!!!!
0	Volzinnen met 10 komma's erin is te veel voor mij. Ligt denk ik aan mij, maar wie hier van houd moet het zeker lezen. Het kon mij niet bekoren en heb het weggelegd na een tiental bladzijden.
0	Ik weet niet zo goed wat ik van dit boek moet vinden. Het is moeilijk om te zeggen waarover het gaat, als ik dat niet kan is er iets mis met het boek. De tweede helft van het boek is beter dan het eerst. Het is te veel uitpakken met kennis van allerlei dingen uit literatuur, er zit humor in, er zit wie-kan-het-verst-pissen in. Het boek wordt vergeleken met De ontdekking van de hemel, maar het komt nog niet aan de tippen van de tenen van dit boek.
0	Vanwege de geweldige recensies die Karin Slaughter altijd krijgt , ben ik toch weer aan dit boek begonnen. De eerste vijf van haar hand staan ook in mijn boekenkast, maar ook toen dacht ik vaak" nou , het is wel een beetje veel van het gewelddadige, macabere" . Nu ook weer. Dus het verhaal begint goed, er is spanning, flinke vaart, die Karin kan echt geweldig een plot bouwen, maar ik haak echt af op de , in mijn ogen, te bloederige taferelen , die ook nog een zeer gedetailleerd zijn beschreven . Ben dan toch bang dat er eens iemand op het idee komt. Ik ben dus gestopt toen ik nog 110 blz moest. ( mijn echtgenoot heeft de afloop verteld
0	Een voor mijn niet te volgen verhaal. Teveel namen, gebeurtenissen, en weinig snelheid door indirecte rede. Geprobeerd uit te lezen, maar dat is me niet gelukt.
0	Wat een saai boek. Het lijkt wel een boeketreeksje. Na 165 pagina`s weggelegd. Zonde van mijn tijd.
0	Het boek zag er erg veel belovend uit, ook de achterkant van het boek zag er erg interessant uit, maar na het lezen van het boek ben ik enigszins teleurgesteld. Het verhaal had het allemaal net niet. De personages hadden beter uitgewerkt kunnen worden, vooral die van Stuart en Joseph vond ik minimaal. Verder vond ik de eerste helft van het boek vrij vervelend om te lezen, er werd veel te veel gemopperd en geklaagd en het verhaal ging maar door over de geluidsoverlast. Het boek werd ook nergens echt heel spannend, terwijl dat het eigenlijk wel had kunnen en moeten zijn. Alleen op het einde was het met vlagen enigszins spannend. Kortom, het verhaal had het wel, maar het kwam er jammer genoeg niet helemaal uit!
0	na veel twijfel wel of niet doorgaan heb ik besloten het boek niet uit te lezen ondanks de diverse goede recensies. Het kon me niet boeien, vond het rommelig en warrig.
0	Het verhaal is hier al meerdere malen beschreven, daarom beperk ik me tot het vertellen wat ik van het boek vond. Op zich is het een prettig verhaal. Gaat niet echt over de muziek, meer over list en bedrog. De hoofdpersoon Jens Jameson heeft naar mijn mening iets te veel mazzel in zn leven; ik zal niet in details treden om het verhaal niet weg te geven. Niet echt spannend dus. Verder boeide het verhaal me niet echt en heb ik mezelf diverse malen moeten dwingen om verder te lezen. Geen echte thriller. Dit is het eerste deel van een trilogie, wie weet zijn de andere delen spannend.
0	De vier sterren hebben mij verleid tot de aanschaf van het boek, maar ik heb het halverwege teleurgesteld terzijde gelegd. Misschien houd ik gewoon niet van complotten, want het is wel erg goed geschreven. Mij kon de verhaallijn niet echt boeien. Het is allemaal te gekunsteld en te onwaarschijnlijk. Hoop ik.
0	Na Mattias met maar 120 bladzijden voelt meer als een novelle dan een roman. In sommige opzichten is het zelfs een bundel van korte verhalen. Ieder verhaal is geschreven vanuit het perspectief van een andere hoofdpersoon, die allemaal in meer of mindere mate enige connectie hadden met Mattias. In ieder verhaal gaat het over het omgaan met verlies en spijt. Het taalgebruik is aangepast aan het karakter van het personage van dat verhaal, vlot geschreven en beeldend. Toch werkt het boek niet voor mij. Sommige personen hebben echt een connectie met Mattias, anderen lijken er bijgesleept vanwege het format. Pas aan het einde wordt duidelijk wat er gebeurd is. Door de schetsmatige manier van vertellen en omdat het plot niet midden in het verhaal bekend mag zijn wordt er op kunstmatige wijze achtergehouden wat er met Mattias is gebeurd. Daardoor reageren mensen voor mijn gevoel ongeloofwaardig en was ik in het midden van het boek niet meer echt geïnteresseerd in wat er nog zou komen. De verhalen op het einde lijken weer wat beter, maar dan mag er ook meer verteld worden. Toch zitten er op het einde een paar vreemde wendingen in om de verhalen bij elkaar te laten komen dat vind je bijvoorbeeld terug in het laatste hoofdstuk. Jammer is ook dat Mattias onderbelicht blijft in dit boek. Door de opzet raakt het boek me nergens ondanks het thema. Verder vlot geschreven in een goede stijl.
0	Het boek deed me weinig. Het werd me aangeraden door enkele vrienden maar het las echt zo traag! Heel het boek wordt opgebouwd in een herhalende en saaie sfeer naar de ontknoping op de moord. En dan merk je ineens deze verrassing op het einde van het boek! Zeer frustrerend!
0	Gebroken Monsters wordt uitgegeven in het genre thriller / spanning maar is in de Hebban fantasy leesclub beoordeeld. Het boek is geschreven vanuit meerdere perspectieven die voor het overgrote deel van het boek niet direct iets met elkaar te maken lijken te hebben. Dit maakt het warrig en zorgde voor moeite om in het verhaal te komen. Het plot is lastig te volgen en het duurt lang voordat de verhaallijnen elkaar kruisen en het daarna vrij vlot tot een climax komt. Beukes weet haar personages goed neer te zetten en vooral Layla en Gabrielle zijn boeiend en in hun verhaallijnen weet ze ook de nodige humor te verwerken. Wat Beukes ook treffend heeft gedaan is de donkere stad Detroit neer te zetten, met zijn kunstenaarsscene vervallen plekken. Het fantasy gedeelte blijft zeer beperkt tot de laatste paar hoofdstukken en door de warrige verhaallijn wordt ook de spanning pas in deze laatste hoofdstukken hoger. Helaas geen hoogvlieger ook al heeft Beukes wel laten zien dat ze kan schrijven.
0	Zinderend spannend is dit boek niet, het is wel prettig geschreven waardoor het makkelijk leest. Ik hoop dat de volgende Saskia Noort weer meer inhoud heeft, deze is echt te makkelijk en bleef te lang hangen in de party scene van Ibiza.
0	Het verhaal boeide mij niet echt, maar door de fijne schrijfstijl van deze auteur heb ik het boek uitgelezen. Het plot was toch wel enigszins verrassend.
0	Heb je een lange treinreis dan is dit een lekker boek om mee te nemen. Dun, begrijpelijke taal, geen moeilijke plotwendingen, leest lekker en als je op de plaats van bestemming bent, kun je het onmiddellijk weer vergeten of zoals tegenwoordig het geval, lekker in de trein laten liggen voor de volgende.......
0	ik ben normaal een vlotte lezer, ik vond het boek een beetje langdadig, ik geraakte niet echt mee in het verhaal
0	Ik ben het met Bianca en Ester eens. Ik heb meerdere boeken van Kathy Reichs gelezen en steeds met heel veel plezier, maar dit boek valt tegen. Het verhaal heeft teveel elementen die je ook in boeken van andere schrijvers tegenkomt, bijvoorbeeld Dan Brown. In het begin van het verhaal zijn er een paar toespelingen op een spannend en intrigerend einde, maar het tegendeel is waar. Het gegeven is interessant maar de uitwerking niet. Verder bevat het boek een aantal paginalange uiteenzettingen over forensisch onderzoek die heel erg technisch en gedetailleerd zijn. Helaas niet altijd even duidelijk.
0	Zelden zo'n slaapverwekkende en ongeïnspireerde 'thriller' onder de ogen gehad als deze. De eerste helft wordt opgevuld met een totaal irrelevant verhaal, waarin het vooral de bedoeling is (veronderstel ik) om de hoofdpersonages en hun interesses (vooral whisky en tango) breed uit te smeren. Tweede helft gaat op hetzelfde elan voor, bladvulling bladvulling bladvulling... De plot is (naast ongeloofwaardig) gewoon slap. Eén uitgedoofde ster, sorry.
0	Primeur is geen product van een schrijver maar van een beginnende marketeer. Het verhaal is teruggebracht tot een verzameling overzichtelijke clichés. De misdaad tot een spelletje ganzenbord. De journalistiek tot een lachwekkende bordkartonnen wereld met platte poppetjes die je meestal in een pak hagelslag vindt. Om maar eens een cliché op te poetsen: een goede eindredacteur is goud waard, als de uitgever tenminste doorgaat met deze 'auteur'. Als je het verhaal eindelijk uit hebt, weet je wat de echte plot is. Weet je weer hoe marketing werkt en weet je wie werkelijk de dader is: de schrijver die ervoor zorgt dat je veel geld betaalt voor gebakken lucht met een bloedgeurtje.
0	Na het lezen van de lovende recensies verwachte ik heel wat van dit boek. Helaas heb ik me vooral geërgerd aan de in mijn ogen vele pathetische dialogen, waardoor diepgang mist. Een gemiste kans, gezien de opzet en boodschap van het boek.
0	Gelukkig is de schrijfstijl meer dan behoorlijk,anders had het bij 1 ster gebleven. Oké, het boek leest vrij aangenaam maar inhoudelijk zit er totaal geen diepgang in.
0	Ik zal het kort houden: 'De vriendschap tussen twee vriendinnen', en naast wat onbelangrijke bijkomstigheden meer ook niet. Een saai en langdradig uitweiden en uitbreiden over tweemaal niets, tussen een warboel van namen. 'Een scheet in een fles' (zegt men bij ons) was een betere titel geweest. Een van de zeldzame boeken waar ik halverwege de brui aan heb gegeven. En voor wie mijn mening is toegedaan ... naar verluidt zijn de drie vervolgboeken hoogstens van hetzelfde laken een broek, en Lila, het enige een beetje boeiende personage, komt daar zelfs nog weinig in voor. Aanvankelijk dacht ik dat het misschien eerder vrouwenboeken zijn, maar dat blijkt ook al niet. De twee vrouwen uit mijn omgeving die ze alle vier lazen delen namelijk mijn mening. Er bestaan te veel goede boeken om hier mijn tijd aan te verspillen. U weze gewaarschuwd.
0	Het voorspel is langdradig en zonder spanning. Het eindspel is kort door de bocht en eveneens zonder spanning. Meer dan één ster kan ik er met de beste wil van de wereld niet voor geven.
0	Het boek is mooi vormgegeven en begint veel belovend, maar na verloop van tijd wordt de toon steeds meer betuttelend. Het is interessant om te lezen waar katten vandaan komen, wat ze drijft en hoe we bepaald gedrag moeten interpreteren. Op dat laatste punt is de schrijfster wat mij betreft te ver doorgeslagen, want als ik haar moet geloven dat is het eigen zielig dat we überhaupt katten als gezelschapsdier houden.
0	Vol goede moed begon ik aan dit boek, het thema sprak me aan en ik ben meestal wel gecharmeerd door een serial-killer thriller. Maar dit boek heeft mijn verwachtingen maar beperkt waar kunnen maken. Echt spannend wordt het allemaal niet en het plot komt wat simplistisch over. Dit komt voornamelijk doordat de auteur geen echte keuze lijkt te kunnen maken. Wil hij kiezen voor een verhaal waar de stad Rome de hoofdrol speelt? Wil hij gaan voor een psychologische studie van rechercheurs in de achtervolging op een moordenaar? Of moet het gewoon een spannend boek worden? Het gebrek aan een keuze en de pretentie om het allemaal op te nemen in dit boek maakt dat het wat halfslachtig overkomt, en dat is jammer. Het verhaal en het idee is aardig, de uitwerking minder.
0	Als echte PC fan aan Rood Waas begonnen. Ben nu halverwege en heb weinig trek om verder te lezen. Veel te veel forensische details, te langdradig verhaal. Het schiet gewoon niet op. De allereerste Scarpetta thrillers waren moeilijk weg te leggen: je bleef lezen. Dat is bij Rood Waas niet het geval. Het verhaal verzandt in immens veel forensische details en de vertrouwde hoofdpersonen zijn op de helft van het boek nog beperkt tot Marino en Jaime. Omdat ik toch nieuwsgierig ben naar de plot (daar weet PC altijd wel raad mee), toch maar doorbijten en doorlezen denk ik...
0	Dit boekje bestaat uit twee losse verhalen, die aan elkaar raken. Een mooi idee en de verhalen hebben ook zeker potentie. Maar door de geringe omvang (128 pagina's) kwamen ze niet uit de verf. Van mij krijgt het verhaal van Jenna Blum 3* en van Sarah McCoy 2*. Al met al gaf het me een onbevredigend gevoel.
0	Wow, na slechts 15 blz zit ik al met een hele lijst aan ongerijmdheden in dit verhaal. Wat een knullige manier van vertellen! Lezen de critici die zo positief over dit boek zijn daar dan werkelijk allemaal overheen?
0	Gezien de auteurs had ik hoge verwachtingen van dit boek, maar deze zijn niet uitgekomen. Op de cover prijkt de zin "De finse Twin peaks" het enige dat het boek met Twin peaks gemeen heeft is de naam Laura. het verhaal komt dan ook niet tot zijn recht. Ook is van spanning geen sprake, heb mij bijna verveeld tijdens het lezen. De personages worden slecht uitgewerkt en lijken wel van bordkarton. Geen al te best boek, heb er niet meer dan twee sterren voor over.
0	Pole position begint met Janet Ross, een mooie jonge vrouw, die opgegroeid is in pleeggezinnen en nog steeds in de mindere buurten van Glasgow woont. Ze is werkzaam als leerling automonteur vanwege haar interesse in techniek en snelle auto’s. In de garage komt ze in aanraking met een aantal louche figuren waardoor ze flink in de problemen komt. Dit wordt ook veroorzaakt omdat ze op sommige situaties wel heel erg naïef reageert en daardoor het verhaal ook wel wat voorspelbaar is. Dan komen we aan het tweede deel in het boek en hierin maken we kennis met Jo Crespo, de eigenaar van een Formule 1 racing team. We krijgen te maken met de persoonlijke problemen van Crespo en heel zijdelings lezen we wat over Formule 1. Als je houd van snelle en bijzondere auto’s kom je goed aan je trekken want de auto’s worden goed en realistisch beschreven, tot aan de banden toe. Smullen dus voor liefhebbers. Het boek eindigt met een cliffhanger waar de beide verhaallijnen samenkomen en ons wil triggeren om het vervolg op Pole position te lezen. De verhalen laten zich makkelijk lezen, jammer dat er zoveel personen voorbij komen die eigenlijk niets met het verhaal te maken hebben.
0	Voor mij kwam er geen vaart in het verhaal. Ben tot halfweg het boek geraakt, toen heb ik het opgegeven. Kon mij niet boeien helaas...
0	Close to me heeft een prachtige cover, het verhaal zelf wist me jammer genoeg niet te bekoren. Dat bleef maar duren, er gebeurde zelden iets nieuws, het leek wel of dezelfde info steeds herkauwd werd. Op een paar uitzonderingen na, vond ik de personages buitengewoon onsympathiek, ook hoofdrolspeelster Jo deed me weinig of niets. Het verhaal werd maar niet spannend en ook qua originaliteit scoort het niet bijzonder goed. 284 blz telt mijn e-book (het papieren boek telt er 384) en dat is veel wanneer een boek je niet weet te boeien. Naar het einde toe kwam er eindelijk wat actie, maar die was niet echt geloofwaardig. En toen was het kalf sowieso al verdronken. Twee sterren, want schrijven kan Reynolds wel, dat bleek vooral uit de laatste hoofdstukken.
0	Exit boekenkast. Het was mijn eerste kennismaking met Michel Faber. Maar ik ben niet gecharmeerd van deze verhalenbundel. Tuurlijk er zaten een paar goede bij, maar niet genoeg om een voldoende te geven. Dus weg uit mijn kast om plaats te maken voor een beter boek.
0	De schrijver maakt literair misschien een ontwikkeling door. In de verwerking van haar eigen jeugd(trauma) komt weinig verandering. Tijdens het lezen van het boek is het alsof ik de schrijfster zelf haar verhaal hoor lispelen. Misschien ben ik te gekleurd, omdat ik zelf uit de gemeenschap kom. Maar bevrijding hieruit kan ook op een andere manier door niet in frustratie achterom te lijven kijken, maar in vertrouwen vooruit....
0	Vond het een vlot boek om te lezen, net zoals de andere boeken van Deflo maar vond het boek niet af... Geen bevredigend einde.
0	In dit boek begonnen op aanraden van een klant van de bieb. Ik heb er spijt van, vond het totaal niet spannend en de privé-problemen van Fiona begonnen me danig te vervelen. Ik vond het behoorlijk langdradig en ook erg afstandelijk geschreven. Eigenlijk is het een psychologische roman over een rechercheur met behoorlijk psychische problemen,dat er daarnaast een moord op te lossen valt is maar bijzaak. Althans zo heb ik het ervaren. Twee sterren omdat ik het wel heb uitgelezen, al is het dan de laatste hondervijftig blz. met de franse slag.
0	Bewondering voor het opschrijven van de ervaringen. Om zo ook het taboe op mishandelingen en seksueel misbruik door moeders met zonen te doorbreken.De schrijfstijl en vorm van het verhaal spraken echter niet aan. Het kwam wat rommelig en ongestructureerd over.
0	Wát een langdradig boek! Als je bovenstaande beschrijving van de achterflap leest geeft dat precies de inhoud van het boek weer, dus bespaar jezelf tijd en houd het hierbij.
0	Al meteen op de eerste twee bladzijden van Barbiepoppen, buitenbeentjes en bloedzuigers ligt het er eigenlijk al te dik bovenop. Steehouwer wil aan de hand van het onderwerp stereotypen duidelijk iets overbrengen, al lijken zijn typerende personages niet te weten hoe ze zich horen te gedragen. Maartje is dan ook matig uit de verf gekomen, omdat het valt te betwijfelen dat een nerd zich als een volslagen labiel persoon gedraagt. De overige personages komen ook niet al te geloofwaardig over. Waarom wordt een juf die Facebookverslaafd is niet beter door de directeur in de gaten gehouden? Wat misschien grappig had horen zijn, is eigenlijk helemaal niet zo grappig. De auteur doet wel duidelijk zijn best als het om de schrijfstijl gaat, echter kan hij nog wel wat finetuning gebruiken wanneer hij bepaalde scenes probeert over te brengen. Daarnaast mist het op sommige momenten aan logica en had het concept wat meer diepgang kunnen gebruiken. Leuk idee dat alleen niet echt tot zijn recht gekomen is. Ondanks deze punten hopen we dat de schrijver zich in de toekomst verder weet te ontwikkelen. Een twee-en-een-halve-ster zit er nog wel in.
0	Ik ben een grote fan van Harlan Coben, maar ik vind dit laatste boek niet denderend. Het springt voortdurend van de hak op de tak. Ook vind ik de humor over de top. Erg jammer. Het lijkt erop alsof Coben van de uitgever opdracht heeft gekregen eenderde van het oorspronkelijke boek te schrappen, alleen het hoogstnoodzakelijke is blijven staan. Het is net alsof het boek erg snel is geschreven. Zo razen de actiescènes in een te hoog tempo voorbij. Bovendien vind ik het ongeloofwaardig hoe de Franse politie reageert. Iedereen die ooit in Frankrijk is geweest weet dat de politie daar niet behulpzaam is, en een Amerikaan die op een terras in een schietpartij verwikkeld raakt, zullen ze echt niet dezelfde dag nog laten gaan. Ik mis een stukje betrokkenheid. Jammer!
0	Het eerste boek dat ik van Karin Fossum las. Geen superthriller, maar wel héél keurig geschreven en vertaald. Wie Zwarte seconden leest, raadt snel het complot in het verhaal en dat is bedroevend aan deze misdaadroman. Kortom, een boek dat Karin Fossum wellicht in een sneltempo schreef, vandaar ook mijn lage quotering. Wél knap is de manier waarop ze de autistische Emil voorstelt, alsof Fossum elke dag met zo iemand woont en leeft...
0	Ik vond dit boek zwaar tegenvallen. Ik verwachtte een boek voor volwassenen en het bleek een kinderboek te zijn. Ik dacht dat het dieper in zou gaan op de ramp en de reacties van de personages en dat gebeurde niet. Ik had beter het Wikipedia artikel over de ramp kunnen lezen. Misschien is dit boek interessant voor een 12-jarige die nog helemaal niets over de ramp en slavernij in het algemeen weet, maar voor mij was dit veel te eenvoudig.
0	Het had een mooi verhaal kunnen zijn, maar ik vond het traag en poëtisch geschreven. Saai dus! Helaas niet meer dan 2 duimpjes waard.
0	Deze Rankin heeft mij heel erg teleurgesteld. Ik heb het boek dan ook vroegtijdig dichtgeslagen. Het heeft mij totaal niet gepakt en ik kon er dan ook mijn aandacht niet bij houden. De drie naast elkaar lopende verhaallijnen bleven te oppervlakkig. Inspecteur Rebus, die in de andere boeken toch een goed uitgewerkt personage is, leek hier wel een grijze muis. Jammer, een gemiste kans voor Rankin.
0	Na 135 bladzijde zat er nog geen verhaal in. De hoofdpersoon vind ik besluiteloos en de beslissingen die ze neemt maakt ze niet altijd vrijwillig. Als er al een verhaal inzit dan komt het laat (te laat op gang)
0	Een zeer matige thriller. Volgens Tess Gerritsen een boek met "Adembenemende spanning, die op elke pagina hoger wordt opgevoerd!". Nou, daar klopt wat mij betreft niets van. Het enige wat je van dit werkje kunt zeggen, is dat het met vaart is geschreven. Maar spannend, echt niet. Ongeveer op eenderde van het verhaal weet je al wie verantwoordelijk is voor het gemutileerde lijk in de viskoeler, dat FBI-agente Maggie O'Dell onderzoekt, en voor de mysterieuze ziekte die op een marinevliegbasis heerst, waar haar vriend, legerarts Benjamin Platt, een vinger achter probeert te krijgen. En de orkaan die er het hele boek staat aan te komen, blijkt achteraf ook erg mee te vallen. Kortom: veel poeha om niets. Gauw vergeten.
0	Ik vond dit een heel eigenaardig boek, waarvan de natuurbeschrijvingen me nog het meeste aanspraken. De hoofdpersonen zijn twee ongeleide projectielen met een voor mij absoluut onbegrijpelijk en grillig gedrag. Veel gepraat over wapens, bij tijd en wijle veel gepraat over bloed, veel gevloek. Al met al kon het geheel mij niet of nauwelijks boeien. Zonde van het geld.
0	Dit is geen boek voor de "algemene geschiedenisliefhebber". Er worden -onvermijdelijk- veel namen genoemd, waarbij soms belangrijke mensen tussen neus en lippen ten tonele worden gevoerd. Een duidelijker register had hier uitkomst kunnen bieden; nu zit je constant heen en weer te bladeren om te kijken "wie dát ook alweer was". De auteur heeft het duidelijk moeilijk gehad om uit de veelheid van aangeboden informatie een coherent verhaal te componeren. Jammer, een gemiste kans!
0	Volgens mij niet echt een boek wat je gelezen moet hebben. Kreeg het er warm nog koud van. Veel te veel nietszeggende boekvullingen die niet bijdroegen aan het verhaal op zich.
0	Ik heb me toch helemaal door dit boek heen geworsteld. Je denkt vaak dat er toch nog ergens vaart in gaat komen en dat het toch nog leuk gaat worden. En bijna aan het eind gekomen denk je dan, ach laat ik het dan ook maar uitlezen. Ik kan je vertellen, dat is het niet waard.
0	Het thema is intrigerend, daarom nam ik dit boek ook mee uit de bieb, een vrouw die een dubbelleven leidt. De schrijfstijl vond ik echter wat minder prettig. De hoofdstukken zijn kort en lezen makkelijk maar er wordt veel te lang gewacht met het voorstellen van de personen. En dan bedoel ik: je krijgt de namen wel maar hebt geen enkel idee van de relatie tussen deze personen waardoor je wel een verhaal leest maar eigenlijk niks goed opneemt omdat je het niet kan plaatsen. Later maakt Karin dit wel goed maar het maakt wel dat mindere doordouwers dit boek dan al hebben weggelegd.
0	Dit boek pakte me niet. Ik vond het af en toe erg langdradig en kwam niet in het verhaal. Veel personages en veel uitwijkingen die er mijns inziens niet toe doen. Ben tot halverwege gekomen en was er toen klaar mee.
0	Erg slecht verhaal, ongeloofwaardig hoofdpersoon. Ze zwelgt in zelfmedelijden en denkt alleen aan seks. Trekt een tiener mee in haar ellende, kreeg gewoon een hekel aan dat mens. Ben blij dat ik hem leende en niet zelf heb gekocht.
0	The End... En het boek vloog door de kamer, zo teleurgesteld was ik. Heel leuk, snel 'wendbaar' plot, goed tempo en steeds smachtend naar dat inmiddels wereldberoemd must read einde... Potverdikke, ik voel me bestolen. En ik had het voelen aankomen toen al die dromennonsens uitgesponnen werd. Zo ongeloofwaardig, (second door my a**!), in mijn hoofd zit een veel beter einde.
0	Als Patterson gaat samenwerken gaat dat bijna altijd mis, dit keer is geen uitzondering. Het is mij niet gelukt om het uit te lezen, terwijl me dat normaal bij James Patterson geen enkele moeite kost.
0	Heel enthousiast begon ik aan het prachtig vormgegeven boek Een Mann van Rindert Kromhout . Met hoge verwachtingen want de Manns waren blijkbaar een interessante familie en hier werd volgens de achterflap met name ingezoomd op de relatie tussen zoon Klaus en vader Thomas. Prachtig gegeven. Vervolgens kabbelde het boek voor mij te lang. Niet oninteressant, maar niet goed genoeg voor meer dan twee sterren. Het tijdsgewricht waarin dit boek zich afspeelt is zeker interessant en dan ook nog eens beleefd met een vooraanstaande flamboyante familie, maar de relatie tussen vader en zoon, waar het voor mij toch een beetje om begonnen was, vond ik niet goed genoeg uit de verf komen helaas.
0	Wat een aanfluiting; verhaal dat al veel te vaak is beschreven door andere auteurs. Politieagent gaat met zijn vriendin een weekend naar haar familie. Er vindt een moord plaats op het eiland dat van de buitenwereld is afgesloten; alle familieleden zijn verdacht. Jammer, dit slappe, dodelijk saaie en voorspelbare scenario, dat ook nog eens zeer simpel beschreven is. Want waar is de altijd boeiende, vernieuwende, spannende schrijfstijl van Camilla Läckberg opeens gebleven? Na 160 pagina's gelezen te hebben, bleef ik met een leeg en verveeld gevoel achter. Dat zegt wel iets overhet gebrek aan inhoudelijke kwaliteit in Sneeuwstorm en Amandelgeur.
0	Ik heb echt zelden zo een slecht boek gelezen, helaas had ik op vakantie niks anders meer, dus las ik het maar uit. Over de top is soms leuk, maar dit slaat alles... Ongelofelijk dom boek, slecht geschreven en slecht vertaald.
0	Het was een teleurstelling. Te langdradig , oppervlakig, voorspelbaar en saai. Als dit boek bestond alleen uit de laatste kwart, was het wel een goede thriller geweest.
0	Jammer dat je je carriere als schrijfster op deze manier gaat eindigen. Marion Pauw zat zeker niet in de bovenste regionen als thriller schrijfster, maar ik heb absoluut van een aantal boeken genoten. Dit boek is dun, ze noemt het zelf een literaire thriller, naar mijn mening meer een oppervlakkige roman waar de personages veel meer uitgediept hadden kunnen worden. Het woord fuck of fucking komt zeker om de vijf blz voor en heeft voor mij geen toegevoegde waarde (zeer beperkte scheld vocabulaire). Zo ook alle voetnoten, het leest ongemakkelijk en was absoluut niet nodig geweest, het waren geen ingewikkelde feiten. Tijdens het lezen krijg je steeds het gevoel, dat je een boek leest, welke niet geschreven had moeten worden. Het hele boek door voelde ik de frustratie over het schrijversvak. Als het je zo tegenstaat, doe het dan niet. Wellicht komt ze over een paar jaar, geheel onverwacht met een superknaller. Ik kijk er naar uit.
0	Voor mij was deze schrijver nieuw. Ik was met veel verwachting beginnen lezen aangezien ik veel goede commentaar had gelezen over deze schrijver. Echter reeds van in het begin kon Deflo mij maar matig boeien. Het lijkt wel op de boeken van Aspe (lijkt er soms te veel op) maar toch is het van kwaliteit veel minder en kan het niet boeien zoals Aspe in zijn beste werken. Ik vond ook de schrijfstijl te gedetailleerd. Het boek is zeker niet slecht maar ik zou het toch niet aanraden aan anderen. Dus op naar een volgend boek, hopelijk wel een pageturner!
0	Soms lees je een boek dat je zo omver blaast dat je alle boeken van de auteur in kwestie leest, ook wanneer de volgende boeken telkens een teleurstelling blijken te zijn. Zo’n auteur is Tatiana De Rosnay voor mij. Dit boek slaagt er evenmin in om me te overtuigen dat ‘Haar naam was Sarah’ geen toevalstreffer was. In Overspel is er maar één personage, Hélène, dat min of meer uitgewerkt is. Het hele verhaal wordt opgebouwd rond haar wereld en alle andere personages blijven vage passanten. Hélène verliest langzaam maar zeker volledig de controle over haar leven. Dit gebeurt echter op zo’n groteske manier dat het verhaal op geen enkele manier overeind blijft. De beslissing is gemaakt: voor mij geen boeken van De Rosnay meer.
0	Ik ben een liefhebber van historische romans en begon verwachtingsvol aan dit boek. Het eerste deel vond ik prima maar naarmate het boek vorderde begon ik mij steeds meer te irriteren aan de hoofdpersoon en zijn ommegangen en zelfingenomenheid. Het verhaal boeide niet echt meer slechts tegen het einde begon het weer te boeien. Daarnaast lijken alle vrouwen in de periode waarin het boek speelt 'lichtekooien' (hoeren) te zijn. Tegenvaller dit boek.
0	Door de hype rond dit boek had ik vrij hoge verwachtingen, maar helaas kwamen die niet uit. Het boek staat vol met clichés en bevat maar weinig echt concrete handvatten voor onderneemsters. De profielen van de dames achterin het boek zijn letterlijk gekopieerd uit eerdere hoofdstukken. Jammer!
0	Het ene verhaal is wat boeiender dan het andere, maar al met al stelt het niet veel voor.
0	Zoals zo vaak: lees je een boek van een schrijver waar je van hebt genoten, in het geval van Hoffman haar vorige boek dan begin je vol goede moed en zin aan een nieuw boek van haar en vaak.....Ja vaak valt dat dan toch tegen. Eerdere schrijvers waren dat ook al met me eens maar de spanning is weg, valt tegen, de karakters zijn vrij vlak, toch wel een redelijk verhaal maar niet meer dan 2 sterren. Bij een volgend boek van haar ga ik toch echt af op de recensies van Crimezone. Dat is en blijft natuurlijk individueel.
0	Tja, veel mensen zijn hier lovend over, maar het kon mij maar matig bekoren. Het begint spannend, maar daarna gaat het in veel bladzijden naar een vrij voorspelbaar einde. Het verhaal lijkt ook vooral op een vrouwelijk publiek te zijn gericht. De hoofdpersoon acteert niet op de meest slimme wijze en de spanning komt vooral van de nodige erotische scenes. Op zich niet erg, als het maar in een spannend verhaal past en dat ontbreekt er een beetje aan. Toch nog een pluspuntje: het is allemaal vlot geschreven.
0	Viel wat tegen, je wilt hem wel graag uitlezen maar hij haalt toch niet het niveau van Het Kaïnsteken. Borduurt eigenlijk voort op twee delen die ik nog niet gelezen heb.
0	Niet een sterk verhaal. Vond het ondanks de spanning een beetje kinderachtig
0	Ik was er niet echt van onder de indruk. Op zich vind ik het wel knap dat de boodschap op de kaft klopt: het heeft alles (qua schrijfstijl, onderwerp enz.) van een klassieke Agatha Christie.
0	Ik ken het spel Minecraft, maar zoals het in dit boek werd uitgelegd, is het moeilijk te begrijpen en te volgen. Ik heb ook boeken van een andere Minecraft serie gelezen, van Winter Morgan, deze boeken lezen makkelijker.
0	Ik heb 3 maanden over dit boek gedaan. Dat zegt dus heel wat. Heel wat betere boeken tussendoor gelezen en geluisterd. Een aangrijpend onderwerp, maar geen aangrijpend boek....
0	Nou vind ik Nederlandse schrijvers al gauw oubollig en wat kneuterig, dit boek voldoet volwaardig aan mijn verwachting. Weber heeft een zwarte bladzijde van de instelingsgeschiedenis aan de kaak willen stellem. Op zich prima, maar dit boek is een duidelijk bedacht verhaal om een werkelijke gebeurtenis heen. Geen duidelijk onderscheid in hoofd- en bij personen, geen duidelijke structuur in het verhaal. Ook in tijd vliegt het verhaal alle kanten op en minder belangrijke gebeurtenissen krijgen evenveel (zo niet meer) aandacht dan waar het eigenlijk over gaat. met moeite uitgelezen, maar dat zegt misschien meer over mijn smaak. Tenslotte heeft dit boek wel de Gouden Strop 2017 gewonnen.
0	Had me wat meer van deze roman voorgesteld vond-em behoorlijk tegenvallen. Ongeloofwaardige karakters, onwaarschijnlijke dialogen en geen mooi taalgebruik. Of misschien slordig vertaald?
0	Ik dacht toch echt dat dit verhaal een thriller was. Toen ik dit verhaal begon te lezen zat ik ieder moment te wachten totdat het spannend werd, en op het moment dat ik het niet meer kon wegleggen. Helaas kwam dit moment helemaal niet. De dader is eigenlijk van het begin af aan slap en er worden details verteld waar ik persoonlijk totaal geen behoefte aan heb. Als er een programma word bekeken en er is reclame, hoef ik echt niet alle reclames te weten. Het draagt niet bij aan de sfeer die de schrijver probeert op te roepen. Heb je zin om een boek te lezen waar je niet je gedachte bij hoeft te houden, lees dit boek dan.
0	Ik lees hier in niet het poëtische verhaal vol levenswijsheden wat de voorgaande recensenten schijnbaar wel terugvonden in dit boek. Ik vond het een traag boek zonder doel. Er werd nergens naar toe gewerkt er was geen ontknoping of thema in dit boek. De personages waren moeilijke types die elkaar eerder tegen werkte dan vooruit hielpen in het leven. Zelfs de collega's van Mona of de arts en verpleegkundige later in het verhaal. Allemaal moeilijke mensen die er zo te lezen, niets van begrepen en alleen maar foute dingen konden zeggen of verkeerde acties ondernamen. Niets herkenbaars voor mij, schijnbaar geen boek voor mij dus.
0	Veruit de minste Baldacci die ik al gelezen heb. Ongeloofwaardig en totaal onrealistisch verhaal. Vrij saai ook. Het beetje spanning en de stilaan gekende personages in deze reeks maken 1 en ander nog een klein beetje goed. Joekel van een fout op blz 334...koortje waar haar bril aan hangt!!! Zelfs een klein koor zie ik niet zo meteen aan een bril hangen. KoorDje dus!!!
0	Dit boek is echt verspilling van je tijd, gelukkig is het in 1 dag uitgelezen. Dit heeft echt niks te maken met complexe liefde tussen een moeder en dochter, het is eerder het verhaal over een gekke dochter.
0	Ik had grote moeite dit boek uit te lezen, wilde steeds stoppen met het lezen van dit boek. Vanaf de eerste blz. leek het of dit boek een beschrijving was van een toneelstuk, simpel, voorspelbaar, onrealistisch en onwerkelijk. Alleen de stukken die gingen over de ziekte Huntington waren leesbaar. Ik was blij dat het boek uit was. Ik vind dit boek duidelijk geen aanrader.
0	Een herintroductie met Grisham die mij niet goed is bevallen. Hoewel Grishams stijl natuurlijk lekker wegleest (mag ook wel) rammelt het plot op diverse momenten erg en eindigt het boek met een aantal losse draadjes (er worden personages geintroduceerd die verder nergens meer aan bod komen). Redelijk, maar ook niet meer dan dat...
0	Mijn eerste ervaring met een chicklitboek. Maar ik was niet echt enthousiast. Het verhaal leest vlot weg maar lijkt wel heel veel op een boekje uit de bouquetreeks. Het kon mij in ieder geval niet echt boeien dus ik ben er maar snel doorheen gelezen. Voor een boekje tussendoor is het prima maar het verhaal blijft bij mij in ieder geval niet hangen.
0	Het boek ademt de atmosfeer van eenzaamheid, melancholie overgedragen door bergtochten en het leven in de natuur. Een soort dagboek van sensaties en de perceptie van eenzaamheid, maar zonder een samenhangende intriges. Mooie beschrijvingen van de natuur en het algemene levenspad van de hoofdpersoon, maar liet me veel te vaak met de vraag van wat nu? Verder zit er helaas weinig diepgang in het boekje.
0	Ik ben eerlijk gezegd niet zo positief over dit boek. Ik ben tot 250 blz. gekomen en toen werd het voor mij te verwarrend en te ongeloofwaardig, dat ik er geen zin meer aan had om het boek uit te lezen. Ik vond de vorige boeken van deze schrijfster veel fijner lezen dan deze, al blijft het in mijn ogen wel een aparte schrijfstijl. Als er één persoon verschillende persoonlijkheden is, dan haak ik af. Wil toch wel graag weten wie nou de ware persoon is. In dit geval: wie van de drie ? Ik geef dit boek 2 sterren, maar dit weerhoud mij er niet van om een evt. volgend boek van deze schrijfster te gaan lezen.
0	Het gegeven is interessant: een psychopaat die bezeten is van zijn ex-vriendin en haar maar blijft achtervolgen en tot wanhoop drijft. En de ex-vriendin die haar toevlucht zoekt bij een andere man, die in eerste instantie haar redder lijkt, maar uiteindelijk ook psychopaat blijkt te zijn. De uitwerking is minder interessant. De sfeer van het gehucht waar het verhaal zich afspeelt (sociale controle, geroddel, wekelijkse kerkgang) doet me denken aan de romannetjes van 40 jaar geleden. De inspecteur is een zwak, vergevingsgezind karakter; een grote tegenstelling met de gedreven inspecteurs uit de hedendaagse thrillers. Een luchtig verhaal voor even tussendoor, dat niet bijblijft. Daarna is de behoefte aan een echte, spannende thriller des te groter... Ik kom niet verder dan twee sterren.
0	Misschien is de verwachting van de nieuwe Slaughter te hoog. Ook ik keek weer reikhalzend uit en kon niet wachten het boek te lezen. Dat liep uit op een teleurstelling. De kenmerkende stijl van Slaughter is een beetje weg. De spanning is nauwelijks aanwezig. Boeiend wordt het pas in het voorlaatste hoofdstuk, waar de ontknoping valt en in het laatste hoofdstuk worden alle ontbrekende details nog eens even uitgelegd. Het personage Will is het meest uitspringende onderdeel van het boek, maar na drie boeken met Will hoop je dat hij een ontwikkeling in zijn personage meemaakt en dat gebeurt niet. Het boek eindigt wat Will betreft exact hetzelfde als het vorige boek. Al met al een redelijk verhaal, maar misschien moeten de verwachtingen voor het volgende boek iets worden bijgesteld.
0	Meer een geschiedenisboek dan een roman. Wel uitgelezen maar leest niet lekker weg.
0	Verloren tijd is een verhaal waar je niet veel wijzer van wordt. Vanaf de eerste tot de laatste pagina kan dit boek niet boeien. Het verhaal kabbelt maar voort op een manier dat je er bijna moe van wordt. De spanning laat echter ook al te wensen over. De personages Walter en Eliza worden tot vervelens toe uiteen gezet. Kortom, geen aanrader voor de liefhebbers van een spannend boek.
0	Dit was echt een tegenvaller. Ik vond de hoofdpersoon "Moon" niet geloofwaardig en het toneelstuk van Ties maakte voor mijn gevoel niet echt deel van het verhaal.
0	Ik ben het eens met onderstaande reacties. Het plot is vanaf het begin al glashelder en nergens is enige wending te bespeuren. Wel vond ik het lekker lezen en is het zo uit. Ik blijf van mening dat Kluun het bij zijn KEVBDD had moeten houden. Na dat verhaal is het alleen maar bergafwaarts gegaan. Deze man kan gewoon niet schrijven en lijkt op het succes van zijn eerste boek te willen blijven teren. Jammer.
0	Halfweg boek toch gestopt. Er gebeurt niets en er zit geen vaart. Denk ook niet dat er die nog komt...
0	Ik irriteerde me meteen rot aan het personage Alex. Dat kan beschouwd worden als een teken van schrijftalent aangezien het duidelijk iets met me deed, maar voor mij was het een teken om niet door te lezen. Karikatuur-achtig mannetje dat wellicht grappig bedoeld was. Verder had ik al snel door dat het een verwarrende constructie betrof. Complex en/of onconventioneel is prima, ik mag graag meedenken, contempleren, reflecteren etc. maar deze constructie kwam volgens mij het geheel niet ten goede. Leuk om te lezen dat er ook zulke positieve recensies zijn, smaken verschillen.
0	Tip elke dag een hoofdstukje lezen, anders gaat het boek snel vervelen. Het is jammer dat de schrijfster alleen gefocust is op de rol van de heldin, voor de mannelijke lezer (zoals ik) was het daardoor soms een beetje saai. Gelukkig kan je als man (de held) ook heel wat leren van dit boek. In een aantal stappen neemt de schrijfster je terug naar gebeurtenissen (gemiste kansen/doelen) uit je eigen leven, helpt bij het maken van een analyse en het plannen van een nieuwe doelen. Het boek is makkelijk leesbaar, geeft heldere en begrijpbare voorbeelden aan de hand van bekende sprookjes. Ook de ervaringsverhalen en samenvattingen aan eind van elk hoofdstuk helpen bij het toepassen de theorie door de lezer(es). Tekeningen/illustraties te simplistisch maar wel duidelijk De kaft met doos met schoenen spreekt mij als man niet aan, misschien ben ik achteraf niet helemaal de juiste doelgroep voor dit boek. #hebbanbuzz
0	Dit boek kan mij niet echt bekoren. Ik vind het verhaal op zich wel goed en waar het zich afspeeld interessant maar ik kan me helemaal niet vinden in de schrijfstijl van deze schrijfster. Het zal wel aan mij liggen want iedereen vindt het schijnbaar een fantastisch boek, misschien ben ik er nu niet voor in de stemming dat kan ook. Het tweede deel wat in Amerika afspeeld vind ik helemaal niet meer leuk en ik ga er dan ook met "grote stappen, snel thuis" doorheen, want ik wil toch wel weten hoe het afloopt
0	Dit boek vind ik een typische voorbeeld van 'het tweede boek is nooit zo goed als het eerste boek'. De grote vraag of Mia nog leeft of niet wordt beantwoordt in dit deel. Maar voor de rest gebeurd er niks spannends in dit boek. Het blijft saai, oppervlakkig en voorspelbaar. Jammer!
0	Het idee is leuk en het begint ook allemaal best grappig. Maar na twee hoofdstukken was ik er helemaal klaar mee. De schrijfster ziet zich genoodzaakt om het 'houden van' tot in den treure door te trekken en dus te vergelijken met honden, katten en ook apen - maar de lol daarvan is gauw op. Het is een vreselijk vermoeiend boek , dat nog een klein beetje overeind wordt gehouden door de eigen ervaringen van de schrijfster met mannen.
0	Ik vond Het laatste jurylid aardig om te lezen en ben door het boek echt gaan houden van het plaatsje County en haar bevolking. Helaas stemt het County van Grisham niet overeen met het werkelijke County. Betreurenswaardig is dat de spanning wegblijft in Het Laatste Jurylid. Grisham is bovendien een verrassende ontknoping vergeten. Dit was mijn vierde Grisham-boek en ik ben er nu heilig van overtuigd dat Grisham een verhaalverteller pur sang is. Iemand die met zijn boeken de trieste rassenstrijd in de VS probeert te schetsen.
0	Door de vele berichten in de (social)media werd ik nieuwsgierig naar het boek. Een zinderende thriller waarbij 50 tinten grijs in het niet zou vallen. Dus het boek aangeschaft maar nu ik het uit heb vind het zonde van mijn geld. Het boek is naar mij idee teveel op de schilderijen gericht, sommige stukken zijn daardoor erg langdradig omdat er veel over verteld wordt, maar goed dat kan ook komen omdat ik totaal niks met kunst heb. Daarnaast snap ik de vergelijking met 50 tinten grijs totaal niet, die paar stukjes van 1 of 2 bladzijden vond ik niet echt bijzonder. Ook het verhaal zelf vind ik erg ongeloofwaardig, ik kan me niet voorstellen dat iemand opeens zonder wroeging en zo doordacht moorden pleegt. Kortom de media om het boek heen zorgt misschien dat het veel gelezen wordt maar het boek moet het niet van zichzelf hebben, als iemand mij vraagt of ik het zou aanraden dan is mijn antwoord duidelijk nee.
0	Bijna de helft van dit boek bestaat uit gedichten van maanbloesem ! Waarom in hemelsnaam ???? Wat is de meerwaarde daarvan ? Jammer van de daarvoor gebruikte pagina's; die hadden wat mij betreft beter kunnen worden benut om het verhaal van Ganda verder uit te werken zodat je niet alleen haar jeugd en het begin van haar volwassenheid gedetailleerd te horen krijgt. Ganda is een innemende persoonlijkheid en haar karakter krijgt meer diepte omdat het wordt geplaatst in de context van het levensverhaal van de lutins. Het is jammer dat Ganda's levensverhaal op een gegeven moment, bijna abrupt, stopt; het voelt "onaf" aan. Het is niet zo'n dik boek maar als je begonnen bent met de reeks zou ik dit boek wel lezen. De karakter Ganda maakt alles goed ! Ik heb dit boek geen hoge waardering gegeven. Reden: de helft van het boek beslaat de gedichten van maanbloesen, jammer !
0	Na het grappige en leesbare boek 'Een klein beetje geweldig' verwacht je natuurlijk al snel weer een hilarisch verhaal te lezen. Helaas valt dat wat tegen. 'Rosie zeg ja' is een verhaal wat sterk doet denken aan Mary Poppins gemixt met een vleugje '50 tinten grijs'. Het gaat echt alle grenzen over en verliest daarom al zijn kracht om nog prettig leesbaar te blijven. De personages worden neergezet als leeghoofden die alleen door de magie van Rosie weer terug in het leven gezet kunnen worden. Dat Rosie daarbij over iedereen zijn grens gaat wordt voor het gemak maar even vergeten want het moet vooral allemaal grappig zijn. De humor is flauw en doordat de schrijfstijl totaal geen emoties vertoont blijft het verhaal plat. Het verhaal bevat zware levensvragen zoals angst voor de dood, mislukking, faalangst eenzaamheid en minachting maar door het kinderlijke gedrag van Rosie is het niet te begrijpen dat ze deze zo op weet te lossen. Natuurlijk betreft het hier een roman en moet je het van de luchtige kant bekijken maar wanneer je zulke grote onderwerpen aanhaalt moet je ze ook met een wat groter respect behandelen en dat is wat er in dit hele boek ontbreekt. Wat wel goed gedaan is is dat de schrijfster het verhaal geschreven heeft zonder je een mening op te dringen wat de mogelijkheid geeft om je eigen mening te vormen. In mijn geval dus niet zo positief maar dat kan bij een ander natuurlijk zomaar anders zijn.
0	Een boek waarin maar liefst 3 tweelingen voorkomen, dat is toch echt van het goede teveel en te gemakkelijk voor de schrijver om personen te verwisselen. Ik vind het een gemakkelijkheidsoplossing. Desondanks was het wel spannend en ook wel een bizar boek.
0	Het verhaal op de achterkant trok mij erg aan, want op schoolpeinen wordt er altijd flink geroddeld, dus ik was erg benieuwd, maar ik kwam echt niet door het boek heen. Heel jammer!
0	Kwam er niet doorheen. Leg niet snel een boek weg maar dit boek vond ik toch niet zo ijzersterk. Kon me niet boeien of meenemen in het verhaal. Jammer
0	Op zich 'n prima plot en een gedetailleerd (te) uitgewerkt verhaal. Echter ook vol met voorpelbaarheid clichés en inkoppers. Voegt voor de doorgewinterde thriller lezer niets toe aan wat er al is. Kan me voorstellen dat de wat minder ervaren thriller lezer er een fijn boek aan heeft want technisch zit het boek prima in elkaar
0	Kreeg het boek cadeau en wilde graag een boek van deze schrijfster lezen. Het thema is sympathiek. De immigrant die als huisschilder moet werken, overal opmerkelijke situaties aantreft en confidenties te horen krijgt. Mooi dat hij alleen goed wil doen en geen kwaad kent. Maar wat treft hij als vreemdeling zoal aan in dat stuk van België? Helaas veel steriotiepen. Nergens worden relaties geloofwaardig, bijvoorbeeld de liefde tussen Alphonse en Kat. Dat is misschien ook niet de bedoeling. We moeten iets van vervreemding voelen, dat we wonen in een versnipperde wereld, zonder verbanden en daardoor doelloos handelen. Oké, maar waarom dan zo clichématig? Een schrijfster die rust zoekt voor haar werk, een vrouw die zich laat verleiden door een werkman op de trap, het flauwe verhaal dat daarover geschreven wordt en de rol die dat verder speelt in het plot. De ouders van Kat zijn ook al zo erg. Natuurlijk bestaan zulke mensen, maar ik zag het aankomen en kon het op een gegeven moment niet meer waarderen. Alleen Alphonse blijft sympathiek, maar ik had geen gevoel bij het lot dat hem uiteindelijk gegund wordt. Voor mij is het een gemiste kans dat de thematiek niet beter is uitgewerkt.
0	Het verhaal is tot het midden echt langdradig en niet echt spannend. Pas op het einde wordt het een beetje spannend. Het is wel een einde dat je totaal niet verwacht.
0	Als fan van de Gunther reeks is dit de eerste die me teleurstelde. Ik vind(vond?) het concept goed en origineel , en de schrijfstijl van de auteur altijd scherp , grappig en spits. Ik kreeg continu het gevoel dat het allemaal een beetje uitgemolken is en denk dat de auteur ook dat gevoel heeft (waarom nog een Bernie , zijn de lezers het niet beu , is dit niet een te veel ?) , en ben benieuwd naar de volgende (laatste?) in de reeks. Door de vraagstelling vd auteur over de reeks denk ik dat het geforceerd geschreven is en valt in dit verhaal het karakter, cynische en seksistische van Bernie een beetje teveel naar voor en lijkt het een herhalen waardoor het soms zelf enerverend wordt. Normaal lees ik ze op 2 dagen uit , deze heeft me 4 weken "gekost". Kom op Bernie , terug naar de Deutsche grundigheid
0	na het lezen van de achterflap ben ik zeer enthousiast aan het boek begonnen. helaas is het boek zelf een heel ander verhaal dan de achterflap aangeeft en is de spanning ver te zoeken. Ik zou dit boek eerder een roman noemen.
0	Als liefhebber van Goddard zijn boeken vond ik deze echt minder, de setting van het verhaal boeide me niet, een kasteel waar een reünie plaatsvindt van mensen die elkaar in jaren niet hebben gezien en dan gebeurt er van alles... Toeval? De hoofdpersoon wordt natuurlijk verdachte nummer 1. Het tempo van het boek vond ik soms erg langdradig en springend van het een op het ander, weinig diepgang in de personages. Bij bladzijde 200 dacht ik even "leg het weg". Eindconclusie bij deze Goddard: nee laat maar zitten....
0	Ik vond het een zeer zwak boek, ben beter gewoon van Michael Crichton. Het idee om mensen te verkleinen is op zich wel goed, maar ik vond dat ze gewoon ongeloofwaardig klein waren. Het was erover.
0	Al bij de eerste pagina's ergerde ik me aan de schrijfstijl, en ik moest me echt door het boek heen worstelen en heb vaak overwogen of ik niet gewoon een ander boek zou lezen. Het plot is goed uitgedacht, en verrassend, maar alles gaat te snel en soepel en alles is net wat te toevallig. Alles is volgens de regeltjes, de karakters, die geen overigens zich niet ontwikkelen gedurende het hele boek, en de schrijfstijl, waaraan je duidelijk kan zien dat het een debuut is. Het lijkt net of Van Beek het gevoel wilde geven van Magnus van Arjen Lubach, maar daar verschrikkelijk in gefaald is.
0	Omdat de persoon Elon Musk enorm tot de verbeelding spreekt vond ik het een boeiend boek. Zeer interessant persoon en tot nog toe een even zo interessante levensloop. Hoe het geschreven is vond ik echter enorm grillig en wisselvallig. Ik begreep totaal niet waar de prioriteit van de schrijver lag waarbij sommige onzinnige en nauwelijks ter zake doende dingen enorm gedetailleerd en langdradig werden beschreven en andere zaken die toch echt bij een biografie horen (toch een levensbeschrijving tenslotte) in 1 zin even werden genoemd terwijl het ook best belangrijke zaken waren. Het excuus dat Elon Musk zelf wat dwars lag en zeker in het begin niet heel erg toegankelijk was vind ik geen excuus; je schrijft een biografie of je doet het niet, als je geen toegang krijgt of het niet weet kun je de biografie dus niet schrijven. Al met al een interessant persoon, ik kan alleen maar hopen dat hij voorlopig nog lang niet klaar is met leven en ondernemen en dat er over een paar jaar een betere biografie wordt geschreven.
0	Ik vond het best een mooi verhaal, maar halverwege het boek was ik er klaar mee. Het kon me niet meer boeien. Gestopt.
0	Eerst en vooral opmerken dat deze thriller onder de titel Chaos verschenen is in de reeks pockets die de Belgische krant "De Morgen" heeft uitgegeven. Daarom ook dat het in mijn stapeltje nog te lezen was terecht gekomen. En na afloop van de lectuur kan ik me enkel aansluiten bij de recensie van Jeroen: het begint veelbelovend met een dode jeugdvriend, een wraakactie, personages die je nieuwsgierig maken... Maar gaandeweg verlies je de betrokkenheid. Storend vond ik de vele verwijzingen naar plaatsen en straten in en rond Marseille. Misschien kan zoiets lezers die vertrouwd zijn met de stad Marseille en specifieke sfeer bekoren, maar mij zei het niets. Verwijzingen naar plaatsen mogen er zijn, maar in dit geval was het echt te veel. Bovendien verloor ik de weg in de verhoudingen tussen de maffiabazen in Marseille, en gaandeweg interesseerde het me ook niet meer. Misschien zit het allemaal wel goed in elkaar, het verhaal en de personages, maar hou alvast pen en papier klaar om namen te noteren, of je verzuipt. Chaos, de "Belgische" titel, het had een aanwijzing moeten zijn...
0	De boeken van Mark Billingham kunnen me niet boeien. Dit is het tweede dat ik probeerde, maar helaas, het zal de laatste zijn. Ik vind het zo van de hak op de tak springend geschreven. Ze kunnen me niet boeien.
0	Heb m uitgelezen maar de personages waren wel erg stereotype (boze moeder, mooie man etc.). Eigenlijk niks an.
0	Het verhaal loopt soepel en voldoet aan de verwachting van een thriller. Namelijk spannend. Dat de auteur kennelijk een religieus persoon is blijkt wel uit de vele opmerkingen daarover. Zoals het vele bidden tot God, wanneer een personage in het boek zich in een benauwde situatie bevindt. Natuurlijk komt dat in de normale wereld ook voor, maar in het boek ligt het er te dik bovenop. Voor sommige lezers kan dat storend werken. In het hoofdstuk Van de auteur wordt ten overvloede nog een bijbelse levensbeschouwing geschreven.
0	Vind het niet slecht, maar zou t geen thriller noemen. Het levensverhaal van 3 vrouwen wordt beetje bij beetje onthuld ... Ieder heeft zo zijn problemen, zijn verleden, zijn relatieproblemen ... En deze levens raken met elkaar verweven ! Spannend ? Niet echt. Benieuwd hoe het afloopt ... Dat wel ! Laatste deel toch iets spannender, nog verrassende wending, hoewel ik toch al even in die richting had gedacht ... Geen spijt dat ik dit gelezen heb, maar ook weer niet whaw !
0	Een teleurstellend boek voor iedereen die een historische thriller verwacht. Mijn verwachting was een spannend boek tegen een historisch achtergrond van de adel in België. Helaas kwam ik bedrogen uit. Het is een boek met een aaneenschakeling van dialoog. Er worden geen beschrijvingen gegeven van de omgeving en van de personages. Verder heeft een ´Baantjer´ achtige setting. De rechercheurs onderzoeken uiteindelijk vrij weinig en zitten met name veel op het terras. Voor mij was het een teleurstellend boek met een mager verhaal en een even saai plot. Geen aanrader.
0	Ik heb het boek uitgelezen, maar tegen heug en meug. Het verhaal was zo onwerkelijk, met een psychologische ondertoon (dat dan weer wel!), maar af en toe verschrikkelijk langdradig. Zelfs het einde vond ik niet geweldig, zoals in andere reactie's van lezers gesuggereerd wordt. Dit is het tweede boek dat ik van deze schrijfster heb gelezen en voor mij ook het laatste.
0	Ik vond dit boek slecht geschreven. Heb het uitgelezen, maar het was ongeloofwaardig en best wel saai. Wat mij betreft zat er weinig spanning in. Ik zal niet zo gauw meer een boek van Loes den Hollander lezen.
0	Ik heb een week gewacht met een recensie schrijven, omdat ik anders alleen maar negatief zou zijn. Mijn verwachtingen waren erg hoog doordat ze refereren aan het boek van de 100-jarige die uit het raam klom. Dat boek vond ik echt hilarisch, maar dit boek echt niet. Ik vond als enige leuk hoe Albert reageerde. Ik ben zelden tot nooit in slaap gevallen tijdens het lezen en helaas is het met dit boek wel gebeurt. Ik zou dit boek niet zo gauw aanraden aan anderen.
0	Cook is nog steeds in staat boeiend te schrijven. Helaas ontbreekt het in dit boek echter aan verrassende wendingen in het verhaal. Vanaf het begin is de "dader" bekend. De lezer hoeft dus niet na te denken wie wat doet en waarom. Het eerste deel van het boek gaat voor een belangrijk deel over twee rivaliserende japanse mafiabendes, het tweede deel over een - overigens nutteloze - ontvoering. De titel van het boek dekt niet de lading, het is ook niet de vertaling van de engelse titel "Cure"; met DNA heeft het verhaal niets te maken; "Stamcel" had beter in de richting gezeten.
0	Een herhaling van De chirurg, met ellenlange herhalingen. Voor mij een wat nodeloos afkooksel met een vlug einde omdat het nu toch maar eens moest eindigen. Het was niet de verhoopte opvolging die ik dacht te vinden.
0	Dit boek van Tantiana de Rosnay verschilt erg van haar andere boeken. Het betreft natuurlijk ook een ander genre: een biografie, eerder las ik alleen romans van haar. Ik lees graag biografieën, maar dit boek werd hoe verder ik vorderde, steeds saaier. Ik raakte niet echt betrokken bij de hoofdpersoon, vond het een merkwaardige vrouw die voor mij niet echt ging leven. Ik was blij toen ik bij het einde aangekomen was. Daar trof ik, aangenaam verrast, allerlei foto’s aan. Zo beleefde ik visueel in vogelvlucht nogmaals het leven van Daphne, een leuke afsluiting van een minder dan middelmatig boek.
0	Niet bijster boeiend. Wel plat, seksistisch, karikaturaal, onaangenaam. De herinnering aan het boek bezorgt de rillingen van iemand die vieze sokken aantrekt. Toegegeven, zo te kunnen schrijven is ook een talent.
0	Bordkartonnen personages springen van scène naar scène in een onwaarschijnlijk decor. Het hele verhaal komt ongeloofwaardig over: de gangsters zijn afdankertjes van slechte Amerikaanse films, de flikken zijn corrupt op het pathetische af, de held heeft het tweedimensionale gevoelsleven van een stripfiguur. Positief is de structuur van het verhaal, de enige echte vondst in het hele boek.
0	Als de dood is een toepasselijke titel voor een verhaal die veelal over de dood gaat. Desiree en Thomas hebben hun eigen restaurant die failliet lijkt te gaan. om het restaurant en misschien hunzelf te redden gaan ze een week op vakantie met de moeder van Desiree. Het blijkt een week te zijn waarin oude geheimen, verhalen naar boven komen en alles tot de dood geschreven zal zijn. Spannend was het verhaal niet, boeiend ook niet. Schrijfstijl vond ik ook niet bijzonder. Al met al een zeer saai verhaal zonder enige echte duidelijke verhaallijn.
0	Wat enorm jammer dat dit boek zo slecht geschreven is. Het is geen persoonlijk relaas noch een historisch document. Bovendien is mevrouw Katz op een irritante manier erg blij met zichzelf. Na een werkdag van twintig uur waarbij ze in haar eentje allerlei terroristenconnecties ontdekte in oude kranten, maakt ze ook nog even midden in de nacht haar huis schoon omdat haar man dat toch echt niet goed kan. Het fragment waarbij ze enkele uren na de bevalling van haar dochter, nog in de verloskamer in het ziekenhuis, verbeten in een oud boek leest over de ontstaansgeschiedenis van al Qaida, is echt te erg voor woorden. Ze is doordrenkt van hetzelfde fanatisme als waarvan ze haar tegenstanders zo beschuldigt en is blind voor enige zelfrelativering. Onbegrijpelijk dat haar verhaal in deze vorm is uitgegeven. Want het is wel interessant om te lezen dat je met hard werken en gewoon door openbare bronnen te raadplegen zo verschrikkelijk veel kan ontdekken.
0	Het boek Moeras van Steve Toltz is zijn tweede en is heel anders dan zijn eerste boek. Moeras bestaat uit lange monologen, veel moeilijke woorden, wat de leesbaarheid van het verhaal niet bevorderd als je elk woord wilt opzoeken en is hier en daar grof. Moeras wordt aangeprezen als het grappigste boek van het jaar, helaas niet voor mij. De humor was wel heel erg zwart. Toch bevat het boek ook mooie passages. Het verhaal wordt niet chronologisch geschreven, je moet er wel even inkomen. We volgen 2 mannen die in hun jeugd beiden een tragedie hebben meegemaakt. Liam wil heel graag schrijver worden en Aldo, een type 12 ambachten, 13 ongelukken. Ze trouwen beiden en Liam is zich er van bewust dat er brood op de plank moet komen en wordt agent en blijft pogingen doen om een boek te schrijven. Aldo mislukt in elk project dat hij aanpakt,blijft op de zak teren van zijn vrouw en maakt misbruik van velen om maar weer aan geld te komen. Als Aldo in een rolstoel terecht komt, bedenkt Liam dat hij het levensverhaal van zijn vriend op papier moet zetten. Het is een bizarre vriendschap. Er worden bizarre situaties beschreven.
0	Ik had enorm grote verwachtingen na het lezen van zijn debuutroman, maar ik heb het gewoon niet uitgelezen, jammer, een echte teleurstelling.
0	Wat een slecht boek. Volmaakt ongeloofwaardig door de aaneenschakeling van onwaarschijnlijke gebeurtenissen. En dat is voor mij het criterium dat goede en slechte thrillers van elkaar onderscheidt. En de schrijfstijl kan mij ook al niet boeien...
0	een waardeloos verhaal, alleen de cover van het boek,daar geeft ik een duimpje voor.
0	Ik had veel verwacht van dit boek en dat kwam vooral door de goede recensies. Maar ik vind het boek erg tegenvallen. Het was voor mij al heel snel duidelijk hoe het verhaal in elkaar zat en dat haalt de spanning uit het verhaal. Zonder spanning wordt het verhaal best wel langdradig en begon de ontvoeringg van Amy me eerlijk gezeg wat te vervelen. Ook de tunnelvissie van de politie en dat de schrijfster je op het verkeerde been probeert te zetten met de dader is eigenlijk niet echt verrassend. Ik vond dit helaas echt geen heel goed boek.
0	Na Het Dreyse incident en Blauw bloed is dit de derde thriller van Pieter Aspe die ik lees en ik begrijp de hype rond Aspe nog steeds niet. De plot wordt dit keer schijnbaar te grabbel gegooid, Van In kijkt liever in het glas van zijn Duvel dan in de ogen van de potentiële daders. Het detectiveverhaal is bijzaak geworden. Origineel zijn de (com)plotten (met hoerenlopende ministers en machtsgeile "untouchable" spionnen) ook al niet. Een plat verhaal met andere woorden.
0	Het verhaal wordt te vluchtig verteld en kon me niet bekoren.
0	Als fan van het werk van Saskia Noort begrijp ik weinig van dit boek. Ver beneden haar peil. Je krijgt als lezer haast de indruk dat ze zelf aan het feesten is op Ibiza en tussen het drinken van Sangria door nog even snel een boek in elkaar flanst. Jammer, ze kan beter. Veel beter.
0	Ik had al 2 boeken van deze schrijfster gelezen, Turbelentie en Single en sexy, die 2 boeken vond ik echt geweldig dus ik keek helemaal uit naar dit boek! Helaas is het me heel erg tegen gevallen. Anna is in dit boek echt alleen maar met zichzelf bezig en dat zegt ze ook vaak genoeg tegen de mensen om haar heen en wat ze ook mee maakt is wel erg maar het komt nu allemaal zo heel erg depri over. Zelfs als er leuke momenten in haar familie zijn dan nog weet zij de sfeer "weer" te verpesten. Ik heb het boek wel uitgelezen omdat ik toch wilde weten hoe de bevalling zou gaan etc maar eigenlijk had ik dit boek van Mariette Middelbeek niet hoeven lezen. Jammer.
0	Weer een dikke pil van Elizabeth George. Het eiland Guernsey, met de bewoners, wordt prachtig beschreven en de karakters van de personages evenzeer. Het boek begint traag en zo eindigt het ook. Een enkele keer lijkt er vaart in te komen maar wordt in een volgend hoofdstuk weer teniet gedaan door flink uit te wijden over bijzaken die zelfs afleidend werken. Hoewel het kaft meldt dat het gaat om een Thomas Lynley mysterie komt deze inspecteur nauwelijks voor in het boek. De detectives zijn Simon St James en zijn vrouw Deborah die altijd dezelfde (huwelijks-) problemen lijken te hebben en nog steeds niet groeiende zijn. Er zijn een paar mooie wendingen in het verhaal maar het plot is niet spannend en uiteindelijk ongeloofwaardig.
0	Dit boek is het debuut van Janneke van der Horst en bestaat uit veertien verhalen waarvan de één wat sterker is dan de ander. Hoewel het niet slecht geschreven is, heeft het toch geen indruk bij me achtergelaten. Het blijft allemaal zeer oppervlakkig en als je met een volgend verhaal bezig bent ben je vaak alweer vergeten waar het vorige over ging. Soms pakt een verhaal je wél en zit je er net lekker in, maar dan houdt het plotseling op en ben je nog niets wijzer.
0	Ook ik dact dat dit een nieuw boek was, het is een heruitgave van een boek dat de Riviermoorden heet. Jammer dat dat er niet bij staat.
0	In het begin is het niet helemaal duidelijk wie wat en waar was daarna ging het iets beter het verhaal gaat over de vriendschap van twee vriendinnen waarvan Iris Kouwenaar ooit schrijfster van boeken erg ziek is en Kay die alles doet om haar te verzorgen, maar op een dag wordt Iris ontvoerd en Kay gaat haar zoeken ze stapt op de trein en verlaat de trein weer in Amsterdam Centraal voor een lange tocht langs de grachten het ver haal neemt een aparte wending als het blijkt dat Iris daar op een kamer woont tot zover is het aardig om te lezen maar daarna is het niet echt interessant meer het verhaal zeurt een beetje door en is af en toe verwarrend en de vriendschap is wel heel erg vreemd,ik zou dit boek niet graag kopen dus voor mij niet meer dan twee sterren
0	Een redelijk verhaal (vandaar de 2 sterren), maar met een gevoel dat er drab van gemaakt is! Heel aardig idee om een codex te zoeken tussen oude boeken, maar de manier waarop! Inderdaad erg oppervlakkige figuren in plotwendingen waar je draaierig van wordt. Opbouw naar spanning die niet komt, van mijlenver inderdaad de plot al aan zien komen en dan een verkoopblur lezen dat het verhaal te vergelijken valt met In de naam van de roos van Eco? Laat me niet lachen zeg! Eco is mijlenver beter! Toch is het gegeven van een codex en twee kampen die om die codex vechten en de spanning van de vrienden van de hoofdpersoon die in de verschillende kampen blijken te zitten een leuke opzet voor een thriller... Maar wat MOMUS in godsnaam in het verhaal doet is me nog steeds een raadsel. en De Artiest had ik bijna voor de hertog gehouden.... zo gekronkeld zat ik al te lezen... Ik had het boek toch gekocht, omdat ik redelijk verslaafd begin te raken aan die thrillers die Karakter al dan niet wat goedkoper (lees: vrij van auteursrechten) aan de man probeert te brengen en meelift op succesverhalen als die van Brown, Monaldi & Sorti en sommige van de eigen uitgaven, en ik dacht, hela, dan zal dit toch ook wel een aardig verhaal kunnen wezen... Die sterren op deze site zeggen me vaak niet zo veel, aangezien over smaak nou eenmaal hele boeken geschreven worden... Maar ik moet de recensenten hier gelijk geven. De schrijver mag blij zijn dat ik altijd een mild oordeel vel... Een redelijk verhaal, maar laat de manier waarop maar zitten... (*1/2?)
0	Ik vind het heel verdrietig te horen dat een auteur is overleden maar het uitbrengen van dit boek heeft naar mijn idee zijn nagedachtenis niet veel goeds gedaan. Ik vond dit echt een aanfluiting, totaal niet spannend en het stopt naar mijn idee bijna midden in het verhaal.
0	Al met al een redelijk verhaal, ik vond dit boek niet goed al haar andere boeken dus ik heb het twee sterren gegeven, ik vind het altijd moeilijk om een recensie te schrijven zonder teveel te verklappen maar ik vond het allemaal wat ver gezocht.
0	Een boek in twee delen, het eerste deel, tijdens de oorlog is vlot geschreven, het tweede deel, na de oorlog is veel te langdradig en slaapverwekkend. Spijtig, want het idee van het boek is goed gevonden.
0	Verbazingwekkend leuk hoe hij zichzelf en zijn publieke imago te kakken zet. Je hoort de geroyeerde strafpleiter zelf terugkomen in de schitterend geschreven dialogen met Benjamin Mendel. Al kan hij de spanning niet het hele boek vasthouden. Daarvoor heeft het iets teveel plotwendingen die echt helemaal nergens op slaan of die onbevredigend worden afgerond. Toch zal ik een eventueel vervolg zeker niet overslaan.
0	Als men dit boek apart leest van De PG dan is dit best te doen, maar als men De PG heeft gelezen vraag je je toch al vlug af hoe men het moordwapen van bij het lijk (op het einde van De PG) plots in een kast vind (Dossier K) op het Falconplein. verder in het boek word er nogmaal verwezen naar een afgebeten filter die men vond bij het moordwapen (in De PG). Dit vindt ik toch wel een zeer grove fout...Of heeft er misschien iemand een verklaring hiervoor?
0	Je duikt als het ware in de ziel van de politie enerzijds én die van de 'dader' anderzijds. Een eye-opener. Een boek dat om inlevingsvermogen voor beide kanten vraagt. Zeer mooi.
0	Een aardige chicklit om te lezen. Soms een beetje langdradig en wat mij betreft niet één van de beste chicklits die ik heb gelezen. Maar over het algemeen gesproken een aardig boek, die ik in twee dagen uit had.
0	Het belooft zo spannend te worden, een psychologische thriller. Daar hou ik wel van maar ik werd teleurgesteld. Het verhaal is niet geloofwaardig, de karakters erg eendimensionaal. Ze zijn goed of slecht zonder dat er inzicht wordt gegeven hoe ze zo zijn geworden. Eigenlijk gedragen ze zich regelmatig behoorlijk vreemd. Daardoor is het voor mij ook moeilijk sympathie voor hen op te brengen. Waarom is Fay zo onderdanig, waarom Jack zo’n tiran? Is het door haar verleden dat in kleine tussenstukjes wordt beschreven? Ik geloof er niets van. En verder is het weer een boek met veel rijke dames en heren, dure spullen, alcohol en stevige seks (dat moet ook tegenwoordig). En het slot is zowel heel erg voorspelbaar als ongeloofwaardig.
0	Het Stonehenge Ritueel van Sam Christer heeft nu eens in tegenstelling tot de meeste thrillers waarin historie een rol speelt geen overdaad aan achtergrond, misschien wel te weinig. Het verhaal is vooral goed gecomponeerd verteld, maar de achtergronden blijven behoorlijk onderbelicht. En ach de karakters, niet volstrekt van papier, maar ook geen stevig eiken. De ouden en de goden waardoor en waarvoor Stonehendge werd gebouwd krijgen geen speculatieve inhoud mee in het boek. Of slechts flinterdun. Blijft over een goed in de hand gehouden verhaal dat vooral, of misschien wel pas, tegen het einde vaart en spanning krijgt. Maar een hype? Het boek dat je moet lezen, las ik in een CZ (bezoekers)recensie. Ik zie het niet. Dus geen drie sterren, want behoorlijk goed is net iets te veel. Blijft over: twee sterren. Met als noot dat dit weer wat zuur is, want "een matig verhaal" dekt ook niet de lading. Het nadeel van de twijfel dus.
0	Het zal misschien aan mij liggen maar ik vond hem niet zo geweldig. Ik vond het een verwarrend verhaal met heeeeeeeeel veel personages die ook nog eens bijnamen hadden en dan zie ik door de bomen het bos niet meer. Zowat ieder hoofdstuk had ik zoiets van: wie was dat ook al weer. Echt spannend vond ik het ook niet, het was eigenlijk meer een politiedetective dan een thriller.
0	Het is een redelijk verhaal maar de gedachten over haar verdwenen dochter komen elke bldz terug. Kortom Veel emoties. Verder in het slotstuk wel een een heel grote toevalligheid waardoor onwaarschijnlijk.
0	Dit boek is heel erg gefocused op personages meer dan plot en omdat ik geen fan was van de personages was dit boek dus een ramp. Ik vond het concept intresant en goed geschreven dus misschien probeer ik deze auteur nog eens in de toekomst.
0	Na de eerste hoofdstukken gelezen te hebben, was ik ervan overtuigd dat dit boek niets zou worden. Het verhaal kon me niet boeien, ik voelde geen binding met de personages en ook de schrijfstijl kon me niet bekoren. Dat het boek van mij toch nog twee sterren kreeg, heeft te maken met de veelvuldige cliffhangers en plotwijzigingen waarmee Harlan Coben doorheen het boek tovert, waardoor je toch vol verwachting en nieuwsgierigheid het volgende hoofdstuk aanvat. Hoewel, door al die onverwachte wendingen gaat het verrassingseffect wat verloren. Kortom, ondanks het totaal ongeloofwaardige verhaal, een leuk boek om tussendoor te lezen, maar ook niet meer dan dat.
0	De uitgebreide beschrijvingen van de natuur verveelden me op den duur. Er kwam ook geen vaart in het verhaal. Niet mijn ding.
0	.. Maar als je er eenmaal inzit leest het lekker. Je moet even doorhebben hoe het boek is opgebouwd. Veel namen onthouden in de eerste hoofdstukken. Ben toch door blijven lezen dus dat is een goed teken.
0	Dit genre is voor mij niet weggelegd. Ik vond het korte verhaal goed opgebouwd, alleen oppervlakkig. Ik kan mij ook eigenlijk hierbij niets voorstellen. Om dit genre goed te kunnen beoordelen moet je denk ik ook echt een fan ervan zijn en dat ben ik duidelijk niet. Het was mij lang genoeg. De spanning werd wel leuk opgebouwd.
0	Ik ben een fan van Tami Hoag en wilde kost wat kost dit boek lezen, wat een afknapper, het 'erotische' gehalte is te hoog wat mij betreft, het verhaal in het algemeen genomen is goed dus daarom twee sterren.
0	Een prettig boek om te lezen, echter geen Camilla Lackberg zoals haar vorige boeken. Een wat oppervlakkig vakantieboek over een vrouw (Faye) met een naar verleden (gewelddadige vader) die verliefd wordt op de verkeerde man (Jack) en vervolgens wraak neemt. Echt wel een “lekker” boek om te lezen maar niet heel spannend, plot niet heel verrassend en vooral wat weinig diepgang!
0	Toen ik dit boek voor het eerst las, had ik nog niet zoveel thrillers gelezen en daarom was ik nog niet zo kritisch. Maar nu denk ik inderdaad dat dit boek de diepgang mist, en dat is jammer. Het verhaal is niet echt spannend en de personages blijven erg oppervlakkig. Het schijnt wel dat andere boeken van haar beter zijn. Dus die wil ik nog wel eens proberen.
0	Meerdere boeken van deze schrijver gelezen, dit boek viel tegen. Vrij oppervlakkig verhaal en personages, de spanning bleef lang achterwege. Na ongeveer 2/3 van het boek gelezen te hebben, ontstond er iets van spanning. Maar dit was helaas van korte duur. De korte hoofdstukjes, zoals ook in zijn andere boeken, blijven echter prettig om te lezen.
0	Niet wat ik er van verwacht had, weinig spanning, karakters niet echt bijzonder. Er zijn vele betere boeken te vinden in dit genre dan De containervrouwen.
0	De enige spanning die ik bij dit boek heb mogen beleven was of ik de vraag "blijf ik wakker?" positief of negatief moest gaan beantwoorden. Ik vond het een zeer langdradig verhaal. Idee is best goed, maar duurt te lang.
0	Niet het beste boek van deze schrijfster, het verhaal is mager en de personen naast de bekende worden mager uitgewerkt. Het einde zit goed in elkaar maar is niet verrassend.
0	Na alle positieve maar ook negatieve reacties op dit boek heb ik het zelf ter hand genomen. Een boek dat alle ingredienten bevat om een spannend verhaal te worden. Helaas heeft het mij niet kunnen bekoren. Teveel hak op de tak en ik heb altijd moeite wanneer er twee tijdslijnen door elkaar lopen. Ik weet sommige verhalen dit nodig hebben maar vond het heel onrustig lezen. 2 sterren dus maar van mij. Helaas
0	Interessant gegeven: vervalsen van stemcomputers zodat er terug een koning in Duitsland komt. Wat begint als een soort van spel loopt helemaal uit de hand. Het doet wel nadenken over de mogelijkheden van fraude met stemcomputers, het kan, is het al gebeurd en dergelijke.
0	Ik weet eigenlijk niet zo goed wat ik met dit boek moet. Het leest wel lekker, maar als het uit is dan is er eigenlijk niet zo heel veel gebeurd. De verhandeling over de roof in het museum is het leukste deel. Daarna wordt het erg saai. Ik begrijp dan ook niet de opmerkingen dat het boek enorm veel details zou geven over vervalsingen van kunstwerken. Buiten 2 opmerkingen hierover (de gebruikte verf en het opzettelijk aanbrengen van minieme verschillen) zegt het boek er niets over. De afloop is zeer voorspelbaar en ook de opbouw van het boek (welk personage gaat nu een rol spelen) is zeer voorspelbaar. Het valt dus tegen!
0	De Goden van Gotham van Lindsay Faye. Begin is echt heel vervelend en langdradig om te lezen maar dat komt omdat het denk ik een ongecorrigeerd boek is, de zinnen zijn in het begin nog niet ingekort. Verder in het verhaal gaat het beter. De historische details o.a. uit 1845 vind ik wel interressant om te lezen. Het verhaal vind ik een beetje spannend en ik had zelf een andere verdachte als dader. Het boek is dus niet voorspelbaar. Dat is mooi. Alleen na 427 blz. gelezen te hebben blijft er bij mij niet heel veel van hangen. Dat is wel jammer. Ik had op een romantisch einde gehoopt, helaas is dat niet zo. Ik geef dit boek een 7.
0	In het eerste boek rond het personage Cree: het huis van de maskers maakt zij het verhaal. Je voelt dat de schrijver betrokken is bij Cree. Ik hoopte dat deze lijn in het tweede boek voortgezet zou worden, maar ik kwam toch min of meer bedrogen uit. In dit boek is Cree volledig ondergeschikt aan het verhaal. Je leert haar niet beter kennen dan in het vorige boek. Het verhaal vertelt heel uitgebreid, bijna belerend over de navajo-indianen en de natuur. Ik vond het moeilijk in het verhaal te komen en op het einde komt er slechts een enkel hoofdstuk dat spannend te noemen is.
0	Constance is een vrouw die weet wat ze wilt. Maar helaas heeft het leven voor haar toch wat anders uitgepakt dan ze had gehoopt. Constance komt over als een kille vrouw die weinig medeleven toont voor haar medemens. Ze besluit als ze opgegeven omdat ze kanker heeft ook mensen mee te nemen naar haar graf. Vriendinnen die haar in de steek hebben gelaten. Ik heb het niet gevoel dat deze vriendinnen echte vriendinnen waren van constance. En de reden waarom ze uitgekozen werden door Constance vind ik nogal zwakjes. Constance komt over als een verbitterde vrouw die niet veel kan hebben. Ze vind zichzelf nogal wat. Ik vind de hoofdpersoon een teleurstellende personage ik had toch meer diepgang verwacht.
0	Helaas niet verder gekomen dan pagina 20. De schrijfstijl is niet om door te komen. Zonde, want ik ben wel een liefhebber van streekromans, maar het verhaal loopt veree van lekker: kromme zinnen, onnodig vunzig taalgebruik, irritante personages. Kortom, een bittere teleurstelling.
0	Yara March probeert in dit boek 3 genres samen te voegen, namelijk: chicklit, thriller en lichte erotiek. Het is een goede poging maar voor mij niet helemaal geslaagd. Doordat er ook aandacht geschonken moet worden aan de andere genres komt bv. het thrillergedeelte niet goed uit de verf. Het begint goed in de proloog en dat schept verwachtingen maar die worden niet helemaal waar gemaakt. Echt spannend wordt het na de proloog niet meer en het waarom van de dader(s) wordt eigenlijk niet goed uit de doeken gedaan. Het grootste gedeelte lees je als chicklit met een vleugje vijftig tinten, heerlijk voor pure ontspanning, op vakantie bijvoorbeeld, maar voor mij persoonlijk minder geslaagd. Waar ik me ook aan stoorde waren de vele herhalingen die in het boek voorkwamen. Ik ben gestopt met tellen hoe vaak de rode krullen voorbij kwamen. Het plot zie je van mijlenver aankomen dus van verrassing is geen sprake en dat is jammer want het boek leest vlot en March heeft een prettige schrijfstijl. Mijn advies zou zijn om niet teveel in 1 verhaal te proppen en de uitwerking van het plot en de personages wat uit te diepen.
0	Een boek dat bol staat van de actie. Op zich is dat positief, maar teveel kan het vervelend maken en leiden tot gedachten als “niet weer”. Geeft nog steeds niks. Waar het fout ging is het eind van het boek. Wat ik me afvraag, is hoeveel research de auteurs hebben gedaan. Ik ga geen spoilers weggeven, maar het eind van het verhaal vliegt compleet uit de bocht. Als je iets meer weet van de materie waar het dan om draait... ik ben er op afgeknapt want het raakte kant noch wal.
0	Ik vind het boek een ramp! Hoe krijgt iemand het bij elkaar verzonnen? De inhoud is zo onwaarschijnlijk en het plot (ik mag het natuurlijk niet verraden) zo onacceptabel dat ik aanraad het maar niet te lezen. Ik vind dat er van Mozart en zijn omgeving (de vrijmetselaarij, wat je er ook van vindt) misbruik is gemaakt, vooral het slot is adembenemend slecht.
0	Dit boek was verwarrend doordat Mila haar ouders bij hun voornaam noemde. Wat het ook niet prettig maakt om te lezen.
0	Met verbazing las ik dit Geweldig boek, Grisham maakt zijn reputatie zeker waar. Je blijft lezen, en tot het einde toe blijft het spannend, blijft hij in leven, of niet? Grisham komt blijkbaar niet meer op het niveau waar hij ooit eens begon! Ook dit boek is niet slecht maar voor een schrijver van zijn naam vind ik het matig!
0	Het was een leuk boek alleen wist ik al snel wie de daders waren en dat vind ik jammer als ik zoeen boek lees
0	Hm moet eerlijk zeggen dat dit boek me niet zo heeft vermaakt. Het is prima om even te lezen, maar ik vond het niet echt heel boeiend of leuk.
0	Ja, wat moet je nou met zo'n boek; de verhaallijn zit eigenlijk goed in elkaar en is zeer lezenswaardig, maar bij de flashbacks over Afrika gaat het naar mijn idee helemaal mis. Je wordt compleet doodgegooid met allerlei voodoo termen die volstrekt onbegrijpelijk zijn. Om de haverklap de verklarende woordenlijst raadplegen werkt op den duur niet en kost Gruber wat mij betreft 2 sterren. Schrijven kan hij daarentegen wel. Toch kijk ik met een scheef oog uit naar zijn volgende boek.
0	4 Sterren van Vrij Nederland en 5 van Crimezone. Dan verwacht je toch een boek dat ofwel in schrijfstijl, ofwel in plot ofwel in orginaliteit uitblinkt. Helaas. Op zijn Kluuns, maar dan slordig(er), raast Roughan door zijn eigen voorspelbare verhaal. Je ziet er het schema dat hij heeft gebruikt zo naast liggen.In de laatste hoofdstukken worden alle antwoorden die je nog niet had gekregen even snel afgewerkt. De zogenaamde humor haalt de angel uit het verhaal waardoor ik geen moment kon meeleven, personages kwamen niet tot leven. Geen een mooie zin, geen verrassende verhaallijn en geen plaats voor reflectie of zelfs maar een mooie beschrijving van de omgevingen waarin dit verhaal zich afspeelt. Een boekje voor tussendoor, deze bloedeloze, op de automatische piloot geschreven Valse belofte. Niet meer dan onderhoudend en dus geen 4 of 5 sterren waard, zelfs geen 3.
0	Saai verhaal en ook helemaal geen thriller. En erg voorspelbaar verhaal. Ik vind dit boek geen aanrader.
0	Het verhaal kabbelt zich voort met af en toe reden om te lachen. Niet echt spannend of interessant. Leest lekker weg maar verwacht geen diepgang. Met een raar eind, net of er nog een deel 2 komt
0	Op aanraden van velen ben ik dit boek beginnen te lezen. Na 250 blz. wilde ik er al mee ophouden, zo'n langdradig, dun verhaal. Maar dan komt het verhaal eindelijk op gang en verwordt het tot een ongeloofwaardig verhaal met karikaturale personages. Het boek deed me denken aan John Irving. Die schrijft ook altijd verhalen met ongeloofwaardige hoofdpersonages en vooral enkele honderden bladzijden te veel. Spijtig, maar heb veel tijd verloren met dit boek.
0	Nog maar 100 blz te gaan. Maar ik ben gestopt. Het gegeven is boeiend: big brother is watching you. Maar de schrijfstijl irriteerde me; ik vond het meer de stijl voor een chicklit! Verder draaft de schrijver enorm door in zijn thema waardoor het verhaal lachwekkend ongeloofwaardig werd. Nee, niet aan mij besteed.
0	Dit boek is niet de moeite waard om te kopen. Ik zou het uit de bieb lenen als je een dagje naar het strand gaat, veel meer tijd heb je ook niet nodig om het uit te lezen. Het begin van het verhaal is prima en schept veel verwachtingen, die helaas verderop niet worden waargemaakt. Er zit een tweede verhaallijn in, maar die voegt niets toe, omdat daar aan karaktertekening wordt gedaan die in het verdere verhaal niet wordt gebruikt. Zo blijven er wel meer kansen liggen. De haast om mee te liften met de Da Vinci hype heeft het boek geen goed gedaan.
0	Ik zie de reactie van Xena, dit boek staat in mijn kast en ik heb het een jaar of 3 geleden gelezen, wat ik me kan herinneren is dat heel spannnend en veelbelovend begon, maar dat het daarna erg ongeloofwaardig werd, ik vond het een zeer matig boek
0	Verhaal over de Deans dat voor mij maar niet interessant wil worden door de combinatie van wijdlopigheid en drang van de schrijver voortdurend lollig en spitsvondig te willen zijn. Het verhaal pakt je daardoor op geen enkel moment beet. Voor liefhebbers van de typisch New Yorkse, zwartgallige 'humor'.
0	Ik treed recensent Marco volledig bij: er is eerst en vooral geen enkele spanningslijn in dit boek te vinden: de moorden lijken wel excuses om allerhande anekdotes en zogenaamd spitsvondige dialogen te verkondigen. Van een gedegen moordonderzoek is geen sprake en als je vooral daar van houdt, zoals ik, dan sleep je je naar het einde. Jammer genoeg eindigt het boek dan met een ongelooflijke anti-climax. De personages leer je, zoals Marco al schreef, inderdaad amper kennen en kan je in grofheid amper onderscheiden. Al is dit zoals gezegd uit "het leven" gegrepen, boeien kon het me zeker niet. Jammer, maar ik vond dit echt geen goed boek.
0	Ook nu weer een matig verhaal van Lescroart; de personages blijven vlak, de gebeurtenissen zijn soms vergezocht. De verdachte uit de titel krijgt het voor elkaar om op eigen houtje, gewapend en wel, op onderzoek uit te gaan. Terwijl hij dus voor de politie de hoofdverdachte is. Ondanks het feit dat deze Gorman overduidelijk bedoeld is als de zielenpoot die ten onrechte de zondebok wordt, lukt het de schrijver niet om de man sympathiek over te laten komen. Al met al dus niet erg overtuigend.
0	Deel 6 de grenzeloze is een behoorlijke tegenvaller. Het verhaal komt niet op gang en valt uiteindelijk tegen. De personages worden steeds belangrijker en daardoor steeds ongeloofwaardiger. Ruim 350 bldz op zoek naar de indentiteit van 1 vd mogelijke daders en vervolgens in 50 bldz de oplossing zonder dat er echt speurwerk aan te pas komt.
0	Ik heb 'Het' gelezen omdat Stephen King een fantastische auteur zou zijn en dat is ongetwijfeld ook zo voor velen. Maar hij heeft mij niet weten te boeien. Het verhaal van een monster die zich voor doet als clown spreekt mij ontzettend aan. Alleen de manier van het verhaal brengen maakte dat ik het boek eigenlijk niet uit wou lezen uit pure verveling. Wanneer het boek eindelijk lekker spannend werd omdat 'Het' ten tonele verschijnt is het steeds maar eventjes, dan springt het boek ineens terug in de tijd om één van de kinderen onder het vergrootglas te houden om te laten zien waarom hij/zij is zoals hij/zij is. Allemaal erg langdradig.. Het boek 'Mobiel' heb ik daarna nog een kans gegeven en die heb ik met afgrijzen weggelegd. Wat een vreselijk verhaal. Horror is gewoon niet mijn ding. Sorry voor de fans van Stephen King.
0	Heb het na 50 blz. weggelegd kon helemaal niet in het verhaal komen. De schrijver springt ook van de hak op de tak zodat ik me moeilijk kon concentreren. Het was misschien niet het goede moment voor mij om aan dit boek te beginnen.
0	Dit boek heeft alle ingrediënten voor een topper. Één familie, 3 eeuwen, 5 landen, godsdienst, zoeken naar de juiste plek voor je bestaan... Helaas wordt het rommelig opgeschreven. Veel onnodige herhalingen. Geen diepgang. Veel, weinig toevoegende, zijwegen. Geen duidelijke structuur. Een mooi beginpunt, maar het eindpunt is weer rommelig... Jammer!
0	Als vrij snel kwam ik erachter dat ik dit boek niet geweldig vond. Ik heb het toch uitgelezen, omdat het me altijd fascineert hoe schrijvers - naar mijn mening natuurlijk - de plank mis kunnen slaan. Helaas, te veel clichés en prietpraat in dit boek, dus niet meer dan twee sterren.
0	Het verhaal gaat over een jongen die worstelt met het leven en zijn afkomst. Het is opgebouwd in kleine hoofdstukken die niet geheel chronologisch zijn. Het heeft een onverwacht einde dat mij totaal in shock achterliet.
0	Ik heb het gelezen maar het slaat nergens op. Ook kon ik het niet volgen, laat staan mijn hoofd erbij houden. Ik zou het in nog geen drie zinnen kunnen samenvatten. Mijn mening? Schrijf het dan niet!
0	Ik heb dit boek als luisterboek van de bibliotheek maar is niet echt boeiend. Weer terug gebracht.
0	Het boek heeft heel veel positieve recensies en het onderwerp spreekt mij erg aan. Vier verhalen over vier levens van mensen die zijn opgegroeid in het sociaal wonen project Caldwell in Londen. Als je daar kwam te wonen had je nog maar één doel: zo snel mogelijk weer weg. De schrijfster experimenteert nogal met de vorm. Zo doelloos als het leven soms kan zijn, zo probeert ze soms ook haar verhaal neer te zetten. Soms chaotisch, soms in de staat van alledag, soms wanhopig en vaak zoekend naar een identiteit. Ik vond het daardoor niet fijn leesbaar. Ik had moeite om de verbanden te blijven zien, die er soms ook gewoon niet waren omdat er alleen maar een pretentieloos nu is. Het lukte mij niet om een beeld te vormen van de woon- en leefomgeving en met de hoofdpersonen van het boek had ik geen enkele binding. Ik heb het boek uitgelezen omdat ik toch uitkeek naar een slot, maar ook dat ontbreekt.
0	Erg simplistisch geschreven, na ca. 30 blz. dichtgeslagen. Ik hoefde niet verder te lezen om precies te weten hoe het verder zou gaan en ik ergerde me aan de schrijfstijl.
0	Het is een verhalenbundel met spannende verhalen. 11 verhalen. Spijtig maat ik vond er maar twee goed, namelijk, Een lieve man en Oppassen. Daarom ook maar twee sterren. Ik had er meer van verwacht. Sorry.
0	Misschien is het gewoon mijn genre niet, maar ik vond het nogal eentonig om te lezen wat Eleanor at, hoe ze naar huis liep of bij welke winkel ze het liefst haar boodschappen deed. Ik ben dan ook verbaasd dat dit boek zoveel sterren kreeg. Het was ook een wat deprimerend boek. Ik heb het bijna opzij gelegd, had ik dat maar gedaan want ik had er naar mijn mening niets aan gemist. Jammer want de recensies waren veelbelovend.
0	Mooi verhaal maar langdradig en ik had niet de drang om door te lezen. Het blijft heel negatief, wel een aangeraden boek voor mensen met een depressie.
0	Geen echte pageturner. Ik heb er dan ook maanden over gedaan, kon het boek gemakkelijk midden in een hoofdstuk wegleggen. Ik heb me er uiteindelijk wel helemaal doorheen "geploeterd".
0	Prettige schrijfstijl, aansprekende personages. Jammer genoeg wordt het nergens spannend. Het is een goed beschreven psychologisch machtsspel, een en al list en bedrog. Maar het verhaal mist de climax waarin de ware dader ontmanteld wordt. Als lezer die boven het verhaal staat, kom je daar in de epiloog wel achter, maar het blijft onbevredigend.
0	Dit is een boek dat NIETS waarmaakt van wat het belooft. De schrijver heeft zijn definities en zijn kunsthistorische kennis niet op orde, en heeft geen benul van het creatieve proces. Lees mijn volledige recensie hier: http://heldenreis.nl/2016/09/will-gompertz-think-like-an-artist
0	Redelijk spannend boek, ben anders gewend van Lars Kepler. Veel zinloze toevoegingen in het verhaal wat niet van toegevoegde waarde is voor het verhaald. Vond het boek niet Lars Kepler waardig.
0	Het genre kende ik niet en ik begon erg nieuwsgierig aan dit boek. Helaas viel het erg tegen. Het verhaal boeit tot halverwege en dan is het een erg basic boek om te lezen. Het verhaal is niet spannend genoeg voor een thriller en de erotiek ver te zoeken. Jammer want het verhaal klopt en de verhaallijn ook. Voor in de vakantie een makkelijke weglezer, voor de winteravonden een saai en niet boeiend boek.
0	Dit boek van Marion Pauw gelezen, maar het stelde me heel erg teleur. Het is een te simpel geschreven verhaal, dat ook nog eens erg voorspelbaar is. Van de handelingen en de gemaakte keuzes van de hoofdpersoon gingen me bij tijd en wijle de haren recht van overeind staan. Een erg slap verhaal dat bij mij niet meer dan 1 duimpje haalt.
0	Iedereen is superpositief, maar ik las het boek niet uit. Ondanks dat er wel avontuur lijkt te zijn, vond ik het wat saai... Dat komt door de passievige hoofdpersoon. Alles overkomt hem maar...
0	Saai boek en in de ik vorm geschreven. In het boek zit nog een verhaal wat ik heb overgeslagen want vond het niet leuk. Slecht boek, jammer van de aankoop.
0	Ik vond het echt niet goed. Zijn vorige boeken waren super, maar deze kon me wel boeien, maar door de afloop vraag ik me toch af... heb ik daarvoor het boek moeten lezen.
0	Een boek over een meisje dat gepest wordt op school door hoe ze eruit ziet. Als reactie gaat ze nog meer eten, trekt zich in zichzelf terug, wil er een eind aan maken. Kortom, enig zelfrespect is ver zoek. Tot er iets gebeurd waardoor ze zich begint voor te stellen dat ze iemand anders is, iemand die slank is, blond, geliefd, ... Ze begint te lijnen, heeft meer aandacht voor haar uiterlijk. Ze leeft volledig in haar eigen fantasiewereld. Op een bepaald moment gebeurt er iets ergs, daarop volgen leugen op leugen. En ja, dat is niet vol te houden. Er is ook nog een bedenkelijke rol weggelegd voor de moeder.
0	Het begon heel saai veel details enzovoort tot ik over de helft kwam toen werd het iets spannender, en wilde ik blijven lezen. Maar helaas liep het einde uit op een grote flop: na een ondervraging die 5 bladzijden duurt, doet peter een (vals)bekentenis en dan word er nog eens 5 bladzijden besteed aan het leven in de gevangenis? Je moet het maar kunnen zoveel bladzijden schrijven die op niks trekken. Het boek zelf kan je zeker in 150 bladzijden verkorten en dan zal het er mss iets beter op worden. Een afrader.
0	Helaas, ik heb het boek dichtgeslagen (doe ik niet snel). Ik wilde het persé uitlezen maar vond het zonde van mijn tijd. Ik kwam er niet in en kon het ook niet volgen; dus door naar het volgende boek.
0	De cirkel schetst een dystopisch 'toekomstbeeld' van wat er gebeurt als onze privacy in handen komt te liggen van een technologiebedrijf. Hoe indrukwekkend en meeslepend het inhoudelijk ook is, het boek is matig en kinderlijk geschreven waardoor de personages en het plot niet goed uit de verf komen.
0	Dit boek is het lezen niet waard. De verhaalopbouw is slecht, er zijn ellenlange uitwijdingen en het verhaal is een complottheorie. Ik vind het zelfs niet de moeite waard daarover uit te wijden in deze recensie. 1 ster is al te veel van het goede.
0	Helaas heeft dit boek me niet nieuwsgierig gemaakt naar ander werk van Appel. De sfeer van de beide huwelijken tot uitdrukking brengen in het taalgebruik, is wel beeldend maar gevaarlijk. Ik heb het boek met moeite uitgelezen. Spanning nul.
0	Voor mij was dit boek niet geschikt als audiobook. De vreemde perspectiefwisselingen en sprongen in de tijd waren mij niet altijd duidelijk. Er zijn meerdere protagonisten oftewel ik-figuren, zodat ik niet altijd wist wie er aan het woord was en wanneer het fragment zich afspeelde. Met een papieren boek in de hand kun je het misschien aan de typografie of witregels zien waar een tijdsprong of perspectiefwisseling plaatsvindt. Ondanks dat ik vele malen opnieuw ben begonnen en veel fragmenten meerdere malen heb beluisterd was het niet of nauwelijks te volgen. Jammer!
0	Ik moet de visie van Lieven beamen. Verliefd is herkauwde kost in een ander jasje. Dit verhaal klopt ook gewoon niet. Er zit geen structuur in. De slechterik van dienst heeft geen drijfveer. Jammer want ik ben er van overtuigd dat De Bruyn beter kan. Ik hou ook wel van zijn ongekunstelde stijl. Misschien moest hij maar eens een goed boek over dramaturgie raadplegen. Onbegrijpelijk ook dat zulke flutverhaaltjes toch altijd weer goed scoren bij recensenten. Ook in de geschreven pers. Jammer.
0	De plaza is een redelijke thriller met een overdosis horror. Het boek leest door de schrijfstijl lekker weg, maar het verhaal laat wel wat te wensen over. Het begin is veelbelovend, maar zo gaande weg het verhaal raakte mijn interesse ook in het slop. De auteurs hebben voor mij dan ook wat steken laten vallen onderweg. De personages hadden van mij wat meer uitgewerkt mogen worden, ze komen niet levensecht over en lijken nu wel van bordkarton. Kortom, een leuk boek voor de liefhebbers van een horrorverhaal.
0	Toen ik de samenvatting van Verdwenen las, werd ik direct geprikkeld om het boek te lezen. Het klonk heel mysterieus en interessant. Wat is er toch met die kinderen gebeurd? Waarom komen er maar 5 kinderen terug van de 6 die zijn verdwenen? Echter laat de uitwerking van het verhaal heel veel te wensen over. De personages zijn zeer oppervlakkig, het verhaal voelt geforceerd aan. Je zou wel iets meer verwachten van mensen die zich niets meer kunnen herinneren van de 11 jaar die ze verdwenen waren. Daarnaast zag ik de liefdesrelatie wel aankomen, maar die voelde ook wat nep. Het was allemaal zo voorspelbaar. Het werd gewoon saai om verder te lezen. Toch bleef ik lezen, want ik wilde weten wat er nou met Max was gebeurd. En wie deze kinderen had ontvoerd. Uiteindelijk kwam dat allemaal naar boven, maar er was niet echt een climax ernaartoe. Het was gewoon pats boem dit was het, het is opgelost. Nee, dit boek heeft mijn verwachtingen zeker niet waargemaakt. Daarom krijg het met pijn en moeite 2 sterren.
0	Ben gestopt op blaz. 272. Traag, traag, vond er niets aan. Zonde van deze aankoop.
0	De zegelring is een leuk tussendoortje van Willem Frederik Hermans. Een pennentest zeg maar. Toch slaagt hij erin om ook in slechts 74 bladzijden een verhaal(tje) neer te zetten dat af is. Alles draait om een van een Duitse militair gestolen ring. Het hoofdpersonage, Jasper Fraeylema, komt via zijn vader in het bezit van deze ring. Een zegelring zoals hij er altijd al een had gewild. Hoe zijn (overleden) vader aan het sieraad kwam, is hem niet bekend. Het toeval en noodlot brengen hem echter de ware toedracht van de zegelring en ... de wetenschap dat zijn vader hem belogen heeft. Hermans op zijn best, ook in deze spielerei.
0	De eerste 2 boeken vond ik erg goed en spannend. Dit boek is helaas erg langdradig en had dan ook een stuk korter gekund. Ook niet zo spannend als de vorige 2 boeken.
0	Niet echt mijn genre van boeken, heb me er echt moeten doorworstelen. Op sommige momenten ging het boek heel vlot maar op andere echt sleurend traag. Vond er net iets te veel geschiedenis in komen.
0	Het duurt even voor je in het boek zit, maar dan heb je wel een fijn leesbare detective. Karakters worden gaandeweg steeds meer uitgediept. Wel jammer dat het een thriller genoemd wordt, leest echter zonder de spanning van een thriller. Dus een detective. Goede eerste debuut in dit genre, al had er wel een pagina of honderd weggelaten kunnen worden. Er hoeft voor mij geen vervolg met de hoofdpersoon te komen....misschien wel met Arne Jonsson?
0	Ben zelf niet erg onder de indruk van dit verhaal. Tot ver over de helft heb je het gevoel in een wat kinderachtig avontuur te zitten. Uiteindelijk neemt de spanning wel toe (en wordt ook realistischer), waardoor je het verhaal wel wilt uitlezen. Het einde is inderdaad wat afgeraffeld, terwijl ik het wel goed bedacht vind. Jammer...ik heb betere boeken gelezen van Tess Gerritsen.
0	Wat een flauwe dialogen, stomme humor, ongeloofwaardige 'overval' op de nationale bank... Ik heb wat "gesprekken met" gelezen en besloten : Lauryssens lezen is tijdverlies. Had er veel van verwacht, maar hoe Lauryssens ooit de Hercule Poirotprijs kreeg, is mij een raadsel. Als je wil lezen hoe het wel moet: De mannen van de maandagochtend van Ferdinandusse en Ross lezen. Ijzersterk, boeiend, de juiste dosis actie en humor! En Lauryssens... Laat maar zitten...
0	Mo Hayder kan absoluut heerlijke thrillers schrijven, helaas blijft ze hangen in het uitmelken van een personage en/of serie. Nergens haalt ze meer de kwaliteit van Vogelman of de Behandeling. Het verhaal is vergezocht en ongeloofwaardig.Af en toe een vleugje van het duistere en onheilspellende wat ze in zich heeft is niet genoeg.
0	Ik heb genoten van 'de 100 jarige man die uit het raam klom en verdween'. De staccato schrijfstijl, de wonderlijke personages en de bizarre avonturen. In het begin was ik blij dat ook dit boek dezelfde grappige schrijfstijl heeft, maar halverwege ging het me vervelen en daarna zelfs tegenstaan. Eigenlijk zijn het hele ritsen opsommingen van feiten, zonder dat er echt veel gebeurt. Dat is prima en zelfs grappig als het verhaal en de personages je aanspreken, maar ik heb niet echt een klik met Nombeko en ik heb al helemaal niks met bommen. Helaas, ik heb het boek weggelegd.
0	Dit is om mee te beginnen al helemaal geen literaire thriller (wat volgens mij tegenwoordig overal op de kaft gezet wordt!!), maar meer een (beetje) spannende chick-lit. Maar dan ook nog eentje met een heel erg stom plot. Ik heb het uitgelezen omdat ik dat nou eenmaal doe met alle boeken maar ik vond er niet veel aan. Een absolute afrader!!
0	De eerste twee boeken van deze auteur heb ik met plezier gelezen en daarom wilde ik deze nieuwe ook graag lezen. Dat viel nogal tegen. Ik had tijdens het lezen steeds het gevoel dat de auteur tijdens het schrijven geen idee had hoe ze er een eind aan moest breien. Het verhaal gaat alle kanten uit, en meestal niet erg geloofwaardig vond ik. De uiteindelijke plot vind ik vergezocht. Ik vind het allemaal erg bedacht en niet geloofwaardig. De verhaallijn over de vier vriendinnen is goed beschreven, evenals de band tussen de hoofdpersoon en haar baby. Maar het is bedoeld als een thriller en spannend vond ik het niet. Al met al haalt dit boek het niet bij de eerste twee nmm.
0	Normaal ben ik een grote fan van het werk van Dirk Bracke, maar deze kon mij niet bekoren. Het is het eerste boek dat ik nooit heb uitgelezen. Het was saai, ondanks het verhaal heel interessant leek.
0	Hoe meer ik vorderde in dit boek, hoe minder het mij kon bekoren. Ik vond het een rommeltje. De twee verhaallijnen vallen op het einde dan wel samen, maar er blijven heel veel open vragen, die niet of amper worden uitgelegd. Ik heb de laatste honderd bladzijden maar gelezen omdat ik al zo ver gekomen was. Het minste wat ik van Slaughter heb gelezen.
0	Ik heb bijna alles gelezen van René Appel en vind hem een van de betere Nederlandse schrijvers. Dit is echter niet zijn beste werk en heb me er bijwijlen op betrapt er wat verveeld bij te zitten. De personages zijn zoals gewoonlijk goed uitgetekend maar laten je in feite steenkoud. Van echte spanning valt niets of zeer weinig te genieten. Duidelijk een mindere Appel voor mij.
0	Door de titel van het boek, en het lezen van de achterkant, begon ik vol goede moed te lezen. Helaas, het verhaal gaat steeds een andere kant op. Ik had moeite om mijn aandacht erbij te houden, hier heb ik niet vaak last van bij het lezen van een boek.
0	Een tegenvaller. Geen thriller maar hoogstens een te lang horrorverhaal. Hopelijk volgende keer beter.
0	Ik heb dit boek onlangs gekregen en ben er in mijn vakantie in begonnen. Echter, na 30 pagina's had ik al sterke behoefte om het boek aan de kant te leggen en aan iets anders te beginnen. Heb het uiteindelijk toch nog een kans gegeven, maar in dit boek ontbreekt elke spanning, de personages roepen bij mij niks anders dan irritatie op. Ook kon ik gerust hele passages half lezen of overslaan zonder de lijn van het verhaal te verliezen. Kortom, geen aangrijpend boek en niet de moeite waard. Dat ik het uiteindelijk toch heb uitgelezen lag aan de ruime hoeveelheid tijd die ik had.....
0	Vind er niets aan. Elk nieuw hoofdstuk begint met samenvatting van vorige. Boek springt ook van de hak op de tak.
0	Eerder een flauw verhaaltje. Maar zoals het steeds gebeurt, wil je wel graag de afloop weten. Voor een zekere spanning die wil dat je blad na blad omslaat is het wel lang wachten geblazen. Vooral naar het einde toe is dat wel het geval. Het is mijn eerste kennismaking met Koontz en ik moet eerlijk bekennen dat ik niet te springen sta om een tweede boek van deze veelschrijver te gaan lezen.
0	Ben niet verder dan het eerste hoofdstuk gekomen. Het kwam erg saai op mij over, en kon geen verhaallijn vinden
0	Het begin van dit boek, dat ik na de boekenweek in de uitverkoop bij V en D vondt voor 2 euro, deed me wat twijfelen aan de schrijfkunst van het echtpaar. Langzamerhand kreeg ik echter sympathie voor de vrouwelijke hoofdpersoon, en begon het verhaal spannend te vinden, hoopte een nieuwe favoriet te vinden in detective-land en las aan een stuk door om achter de ontknoping van het verhaal te komen. Wat was er met de chinese kruidenpillen? Leed Claudia nou toch aan hallicinaties of waren haar belevenissen echt? Slim bedacht dat alles met de geschiedenis van de Labadisten, was van plan het in Google na te zoeken. Kwam tot de laatste paar bladzijden, en.... kon mijn ogen niet geloven, dacht een pagina te missen, maar het abrupte en absurde einde schijnt echt zo bedoeld. Geen laatste puzzelstukjes, subtiele ontknoping of aha-gevoel, alleen maar verwarring en de vraag hoe het nu verder loopt met de kinderen, wie er in het dorp nu allemaal onder een hoedje staken, hoe de echtgenoot betrokken geraakt is bij het mummie-complot, wie degene was die haar gered had bij de lederbende-orgie.... Jammer! Alsof de schrijvers zichzelf niet serieus nemen, daarbij ook de lezer niet, die zich toch identificeert met de hoofdpersoon en haar leven. Alsof het allemaal één grote nepbelevenis onder invloed van een paar goedkope chinese pillen was. Ik zal zelfs voor 2 euro niet een volgend boek kopen, niet omdat dit geen goede verhalen vertellers zijn, maar omdat dit goede verhalen vertellers zijn die op het laatste moment het kleed onder je voeten vandaan trekken, en je als lezer laten vallen.... en zo hoort het niet. Ook niet in thrillerland.
0	Heeft niet de impact van zijn debuutroman Buzz Aldrin, Waar Ben Je Gebleven?. Waren de terloopse, soms absurde wendingen die deze roman nam nog charmant, hier gaat het tegenstaan als het verhaal weer een kant op gaat die geheel haaks staat op een eerder ingeslagen route. Het ene moment is het een stream of consciousness van een ik-figuur die letterlijk elke waarneming en bijkomend gevoel registreert; het volgende moment wordt het meer conceptueel en symbolisch. Om dan opeens weer invloeden te hebben van science fiction. Nou past het ook wel in het thema wat hij aansnijdt van synchroniciteit en een karakter dat verbanden begint te zien in alles, maar voor mij voelt het als een inconsistent zooitje van stijlen waarbinnen de karakters nooit werkelijk tot leven komen.
0	Dit boek is bizar en intrigerend tegelijkertijd. Beetje een raar verhaal. Ik heb me meermaals afgevraagd hoe de schrijfster het verzonnen kreeg en sommige passages hadden toch wel een behoorlijk sadistisch kantje. Het duurt ook even voor het boek op gang komt. Ik heb, zelfs toen ik al een heel eind gevorderd was in het boek, overwogen om te stoppen met lezen omdat het best wel traag ging. Het is allemaal erg ongeloofwaardig, maar toch bleef het mijn nieuwsgierigheid opwekken. Niet echt een boek dat je 'moet ' gelezen hebben. Te onrealistisch voor mij. Een boek met een hoek af...
0	Paul Kruzen is de hoofdpersoon in deze roman. Hij woont samen met zijn oude vader aan de Duitse grens. Zijn moeder heeft hun laten zitten en is er met een Rus vandoor gegaan .Diezlfde Rus was gevlucht uit de Sovjet-unie doordat hij met een sproeivliegtuigje de de muur is overgevlogen en gecrasht is in een weiland. De moeder van Paul heeft zich over hem ontfermt en opgenomen in hun huis voor verzorging en daar ging het mis. De wereld is intussen veranderd voor de dorpsbewoners en Russen Polen, Chinezen en Roemenen bevolken hun dorp Wieringa schetst hier een dorpsgemeenschap met zwakke lieden en gangsters. Ik heb al enige romans gelezen van hem maar bij deze was ik ontgoocheld, daarom de twee sterren.Het verhaal begint goed maar vanaf over de helft had ik moeite om verder te lezen en het eind had helemaal geen eind vond ik zelf. Jammer.
0	Blijkbaar niet zo een goed boek want ik weet dat ik het boek gelezen heb maar details kan ik me niet herinneren dus niets is blijven hangen
0	Ik ben niet verder gekomen dan pagina 75. De schrijfstijl is kinderlijk te noemen. Simpel. Te voorspellend om te lezen.
0	Zelden zo'n nietszeggend verhaal gelezen! Zo af en toe kan ik me best vermaken met een leuke chicklit zoals van Kinsella maar dit ging werkelijk helemaal nergens over. Het boek werd mij aangeraden door iemand die wist dat ik honden leuk vind. In het hele boek worden er mischien 15 regels gewijd aan de hond en de rest gaat alleen maar over wie met wie naar bed gaat, overspel en nietszeggend geleuter. Zonde van mijn tijd. Een echte AFRADER dus
0	Wat een ongelooflijk saai en langdradig verhaal is dit? halverwege nog steeds het gevoel of er niets gebeurd is. Ik had het vorig jaar in de bib gehaald en niet uitgelezen, nu het luisterboek gekregen en een 2e poging gedaan want de korte inhoud sprak me wel aan. Maar er is geen doorkomen aan.
0	Ik kan hier wel een heel verhaal op gaan dissen, maar dat doe ik niet, ik kan hier kort over zijn, dit boek kon me totaal niet boeien, zeer warrig, niet spannend, ik vond het gewoon ook slecht geschreven, meer kan ik er niet van maken.
0	Dit boek kon me absoluut niet bekoren. Het hangt van toevalligheden en onwaarschijnlijke situaties aan elkaar. Ik heb het gelukkig geluisterd en er daardoor geen ´echte´ leestijd mee verspild. Jammer omdat het eigenlijk wel goed begint met het verwisselen van de mobieltjes. Wel een beetje zoetsappig.
0	Ik ben fan van Robotham vanaf het moment dat ik zijn allereerste boek had gelezen. Ik ben echter teleurgesteld in zijn laatste 2 boeken waar de spanning die hij op een speciale manier kon opbouwen langzamerhand verschuift naar een meer beschrijvend verhaal. Zeker in 'de andere vrouw', waarin vaak wordt teruggegrepen naar het verleden werd ik een beetje moe van het beschrijvende karakter. Ik weet niet of ik een volgende Robotham zal gaan lezen.
0	Ik vond dit boek een beetje zoals alle Nederlandse literaire thrillers. Ik vond het boek voorspelbaar en de personages ook niet echt origineel. De schrijfstijl is dan wel vlot en het leest lekker weg, maar ik zou het toch absoluut geen literatuur durven noemen. Voor mij betekent het predikaat literaire thriller dan ook niet zoveel. De eetclub heeft mij niet aangezet tot meer van Saskia Noort's boeken.
0	Dit is het eerste boek dat ik echt vond tegenvallen van Loes den Hollander. Het verhaal begint heel warrig en onvast en dat blijft het hele boek doorgaan. Ik irriteerde me aan Michael, de vader. Hij doet het hele boek door alsof hij het slachtoffer is en dat hem alles wordt aangedaan en dat dit de schuld is van zijn vrouw. Halverwege het boek weet je eigenlijk al hoe het af gaat lopen. Het plot was uiteindelijk erg vergezocht en de weg ernaartoe langdradig.. Jammer! Ik had er veel meer van verwacht.
0	Dit boek is een beetje overbodig als je het mij vraagt. Zijn memoires lijken me een herhaling van zijn romans die allen zonder uitzondering een autobiografisch karakter hebben. Hij had waarschijnlijk weer geld nodig die oude vos....
0	En ik ben zo'n iemand die het boek 's avonds laat in bedje gelezen heeft, maar het heeft me geen kippenvel kunnen bezorgen. Het boek leest wel lekker door en steeds ben je benieuwd in wat voor een situatie ze weer terecht komt.  Maar het heeft me nergens echt weten te pakken. Het gaat van situatie naar situatie zonder (naar mijn mening) enige spanning. Wel moet ik zeggen dat het verhaaltje me toch wel een tijd bij blijft. Ik vind het een redelijk boek en misschien had ik te hoge verwachtingen door de goede recensie...
0	De roeping heeft het voordeel dat het goed wordt verteld. Het hoofdpersonage, een eenenzestigjarige vrouwelijke adjudant van politie, is niet minder ver gezocht dan Agatha Christies Miss Marple. Dat ze door haar zevenentachtig jaar oude maar best nog vinnige moeder wordt betutteld ligt al moeilijker maar is van hetzelfde, waarschijnlijk humoristisch bedoelde gehalte. Daarmee houdt echter het humorgedeelte op. Van Agatha Christie zei men dat ze over playfully and happy murders schreef maar daar kan Wolfe niet van beschuldigd worden. In De roeping heeft hij het over een aaneenschakeling van wreedaardige, perverse, weerzinwekkende slachtpartijen die er uiteindelijk een occulte thriller van maken, een stijl die ten tijde van Edgar Alan Poe nog als "horror and fantasy" werd omschreven en die, veel later, door Stephen King werd gekonsalikt. Maar er is meer. De misdaden worden als recepten in een kookboek genoteerd en dan is de vergelijking met Hannibal Lector nooit ver weg. Behalve misschien dat die laatste zijn slachtoffers daadwerkelijk opat. Het verhaal is voor liefhebbers van de soort best spannend en leest vrij vlot. Hoe lang Wolfes fantasie (is zoiets wel fantasie?) om steeds maar nieuwe van die orgastische fantasmagorieën te bedenken nog zal werken, is de vraag die ik mij niet stel want voor mij houdt zijn (nou ja) oeuvre hier op. Ik voel mij voor het lezen van een volgend deel niet geroepen.
0	Met veel plezier lees ik de eerste 60 pagina's. Het is een goed geschreven verhaal met het effect dat je verder wilt lezen. Ook al merk je dat er een dreigende ondertoon in het verhaal zit. Het springen tussen heden en verleden maakt het verhaal verfrissend. Echter, nadat in het verhaal het huwelijk gesloten is en de huwelijksreis begonnen is, begint de verhaallijn van het boek me tegen te staan. Ik leg het weg. Het enthousiasme, waarover andere lezer schrijven, vind ik niet om verder te willen lezen. Wie weet wint de nieuwsgierigheid naar de ontknoping het nog in de komende tijd.
0	Met het laatste hoofdstuk is er een literatuurwetenschappelijke uitleg nodig om de incoherente stroom aan associaties en fragmenten mee te duiden. Het is nooit haar bedoeling geweest om psychologische diepgang aan te brengen in de mythische figuren of in het centrale personage van The Thin girl. Niet zozeer een manco in haar schrijven, maar een stilistische keuze om iets te zeggen over de aard en het doorleven van mythes. Niet mijn soort werk. Teveel rationeel puzzelen in plaats van personages en gebeurtenissen introduceren met een affectieve werking op de lezer.
0	13 uur van Deon Meyer, een buzzz boek. Beetje een tegenvaller, helaas mijn smaak niet. Schrijfstijl is wel spannend, je vliegt van hot naar haar. Van persoon naar persoon. Maar ik hou zelf niet zo van die discriminatie: zwarten/blanken, politiek, corruptie. Ik heb het boek uitgelezen wat ik altijd doe om een goed oordeel te kunnen geven. dit boek is gekozen tot Vrij Nederland als thriller van het jaar, vijf sterren. maar smaken verschillen, dit is echt mijn genre niet, helaas. Ik vind het boek saai en soms ook grof bijvoorbeeld als word beschreven hoe ze haar tenen afknipten met een snoeischaar, beuh bah. Echt om misselijk van te worden. Ik geef dit boek dan ook maar een 6. Twee sterren een matig verhaal.
0	Ik had veel gehoord over dit boek, dus ik was heel benieuwd waar de heisa om te doen was. Helaas was het een enorme tegenvaller. Het stuk in het restaurant is zo saai en langdradig. Ik vond er niks aan. Het stuk op het einde toen de situatie van de zoon aan het licht kwam was wel heel sterk.
0	Dit boek viel me nogal tegen, terwijl ik normaal altijd geniet van de boeken van Henning Mankell. Het was voornamelijk de schrijfstijl (korte, kinderlijke zinnen) en enorm korte hoofdstukken. Ik ben geen voorstander van 50 pagina grote hoofdstukken, maar hier was een hoofdstuk dat slechts bestond uit 12 woorden, en dat is me toch iets te weinig. Misschien was het thema ook niet helemaal mijn ding, dus heb ik toch maar weer een andere Mankell in huis gehaald (Voor De Vorst), en dat was toch weer vanouds genieten.
0	Machtsmiddel is een erg traag opgebouwd verhaal, waarbij hoofdpersonage Mark Beamon tot halverwege met zijn duimen zit te draaien tot hij eens mag opdraven en iets doen. Alhoewel... er wordt voortdurend opgegeven van zijn vaardigheden als speurder en de beste FBI-agent ooit enz. maar hij kan de zaak enkel kraken na een anonieme tip. Het interessante uitgangspunt (zoals wel meer bij Mills) verdiende een veel betere uitwerking.
0	misschien ben ik wel een veeleisende thrillerlezer, maar mij kon dit boek totaal niet bekoren. 117 hoofdstukken op 350blz, echt, het is een boek wat nergens uitnodigt tot verder lezen. Ik heb het boek meerdere keren na een blz of tien aan de kant gelegd, het kon me totaal niet boeien. Ik snap de hele hype om deze reeks niet. Ik moet 100 woorden schrijven om een goede recensie neer te kunnen zetten, maar zelfs daar heb ik moeite mee. Dat zegt wat mij betreft voldoende. Ik ga me niet meer branden aan een nieuw avontuur van Inspecteur |Helen Grace. Er is zo veel meer wat me wel boeit, zonde van de tijd.
0	Ik vind het eigenlijk best moeilijk om een mening te vormen over dit boek. Ik had enorme moeite om in het boek te komen omdat ik me gewoon niet op het verhaal kon concentreren. Uiteindelijk kwam ik meer in het boek en was alles dus beter te volgen. De omstandigheden en de situaties die zich voordeden in het boek kwamen voor mij net even iets te toevallig voorbij, waardoor het geheel niet erg geloofwaardig aandoet. Ook mis ik de verdieping van de gevoelens van de personages, waardoor het inleven in de personages niet erg gemakkelijk is. Een voorbeeld hiervan zijn de emoties van de ouders van Maddie, daar wordt eigenlijk niet heel erg diep op in gegaan. Terwijl de vermissing van je kind toch iets is dat niet makkelijk is, maar zo word het dus wel verteld. Daardoor blijft het geheel best wel afstandelijk omdat het voelt alsof het ook over een afstand verteld word. Terwijl het enorm belangrijk is om door middel van emoties je lezers bij het verhaal te betrekken. Als Connelly dit beter had uitgediept, dan zou het boek van mij een hogere beoordeling krijgen. De cover van het boek vind ik erg mooi om te zien, ik denk dat veel mensen dit dan ook als eerste zal opvallen, voordat ze dan ook de titel of de naam van de schrijver gelezen hebben. Het boek leest ondanks de minpuntjes wel enorm snel weg doordat de gebeurtenissen zich in een rap tempo opvolgen. Je hoeft je bij dit boek dan ook geen moment te vervelen
0	Vol enthousiasme wilde ik beginnen aan Maestra, maar reeds na het lezen van de eerste paar bladzijden al bijna afgehaakt. Lange zinnen halen de vaart uit het verhaal, gebeurt weinig in en zinderend al helemaal niet. Zonde van de tijd en niet uitgelezen.
0	Sommige schrijvers denken dat het gebruik van krachttermen het verhaal helpt. In dit boek lees je weinig anders. Het verveelt snel. Geen aanrader dus.
0	Helaas, ook hier een persoon die het boek niet heeft uitgelezen. Ik heb het echt geprobeerd, want het plot klinkt echt wel heel erg goed. Helaas kwam ik er door de afstandelijke schrijfstijl en de trage gang totaal niet in het boek en na een pagina of 70 begon het me echt te vervelen. Wellicht dat ik over een tijdje nog een poging waag, maar ik was echt bang om in een lezersdip te komen als ik door zou gaan met lezen. Ik deed mijn reader echt aan met een gevoel van "oja bah, dat boek móét ik nog lezen". Sorry Hebban, had graag een leuke review uitgebracht voordat het boek verschijnt, maar het gaat me écht niet lukken. Maar wellicht over een tijdje, want nogmaals: het plot klinkt wel echt goed.
0	Een verhaal in een verhaal spreekt mij niet aan; ik heb dan ook stukjes overgeslagen. Dit was het tweede boek gelezen van deze schrijver, het smaakt helaas niet naar meer. Het boek Weerzien heb ik wel in 1x uitgelezen!
0	Het spijt mij zeer, maar dit boek haalt het voor mij niet bij de andere boeken van deze schrijfster. Leuke verhaaltjes, maar niet meer dan dat, terwijl ik altijd smul van haar boeken over Qwilleran, Koko en Yum Yum.
0	Jeetje, wat heb ik er lang over gedaan. Normaal verslind ik boeken, maar ik kwam er niet in. En wat een spel- en stijlfouten. Tenenkrommend! Hoe kan dat? Het einde was verrassend, daarom nog 2 sterren, maar ben blij dat ik m eindelijk uit heb. Snapte er de helft van de tijd niks van...
0	Ik ben een enorme Nora roberts fan. Maar dit boek viel me best tegen. Kon er niet echt in komen, en naar mijn idee ook kinderlijk geschreven. Veelal werd het zelfde besproken. Zinnen die totaal overbodig waren.
0	Het boek is boeiend door de verrasende ontdekking, maar voor de rest is het de moeite niet waard om het te lezen. Vooral de plot valt tegen. Volgende keer beter Eschbach!
0	Ongelofelijk als je bedenkt dat de praktijken die in dit boek beschreven zijn echt zijn gebeurd. Toch had ik in het boek meer vaart verwacht. De opbouw van het verhaal duurt erg lang en de gebeurtenissen worden erg vaag gehouden. Je kan wel raden wat er gebeurd is maar het komt anders aan het licht dan ik had gedacht. Mijn verwachtingen van het boek waren anders, daarom viel het voor mij wat tegen.
0	Zojuist Verraad van Hammer & Hammer uitgelezen en ik kan niet anders zeggen dan dat het tegenviel. Het is voor de liefhebbers van The Killing, maar ik zie geen overeenkomsten. Het verhaal liep niet lekker door, de hoofdstukken vormden geen verhaal. Daarbij was het langdradig en zaten er zijsprongen in die ik niet kom plaatsen. Jammer!
0	Alhoewel het boek fier overeind blijft staan met de humor, is de verrassing die er bij het eerste boek aanwezig was. bij mij weggeëbd, ik ben ook van mening dat hij het bij het eerste boek had moeten laten, laat onverlet dat ik de vondsten toch ook deze keer weer bovenmatig vond.
0	Ik had het boek gekocht voordat de serie uitkwam, ik kom niet verder dan het begin van het boek. Het is echt een saai boek en het leest niet lekker.
0	Ik heb niet vaak boeken die ik niet uitlees. Bereidwillend lees ik ze meestal toch uit, om te kijken of er misschien toch nog iets in zit dat ik wel kan waarderen uit het boek, al is het maar iets kleins. Maar dit boek probeer ik al twee jaar te lezen, en ik ben ergens op pagina 500 blijven steken. Nog elke dag als ik het in mijn boekenkast zie staan, ben ik blij dat er nog andere boeken in diezelfde kast staan die nog gelezen moeten worden, zodat ik me niet persé op dit boek hoef te storten, Het verhaal is ontzettend langdradig, beschrijvingen worden mateloos herhaald en zijn zo uitgebreid dat ze, ten minste dat denk ik, niemand meer kunnen boeien. Misschien dat ik ooit nog probeer het uit te lezen, en ik heb ontzettend veel respect voor mensen die de hele serie, ik ken er een paar, hebben uitgelezen, want op dit moment (en de afgelopen 2 jaar ook) kan ik het niet.
0	Slap en ongeloofwaardig verhaal, het begon wel aardig maar werdt steeds ongeloofwaardiger.
0	Het begin is heel soepel en spannend geschreven, maar halvewege het boek begint het langdradig te worden. Het boek had makkelijk 200 pagina's minder kunnen hebben, om toch op hetzelfde ( dan wel boeiende) verhaal uit te komen.
0	Simone van der Vlught heeft een leuk boekje geschreven en hier redelijk wat spanning in kunnen verwerken. Ideaal voor mijn Challenge-lijst, want ik kan in ieder geval 'een boekje lezen in één avond' afvinken.
0	Het verhaal gaat over een moordenaar die zijn slachtoffers mummificeert. Hij maakt jacht op iemand uit het verleden en met een obsessie die grenst aan krankzinnigheid. Op bepaalde momenten zeker wel spannend maar het was moeilijk te volgen. Ik heb dit boek op mijn e-reader gelezen en ben zeker niet tevreden met dit ebook. Misschien komt dit door de manier waarop het boek wordt weergegeven. Ik heb me echt kapot geërgerd aan de vele taalfouten, woorden die uit elkaar zijn getrokken, plotselinge cijfers in de woorden en de hoofdstukken die doorliepen zodat je ineens van de hak op de tak leest. Ik wil het boek graag nog een keer lezen maar dan als "echt" boek, dan kan ik misschien wel genieten van het verhaal. Wie weet krijgt het dan nog een ster meer.
0	Vergeet de meisjes van Alma Mathijsen is een boek waarbij ik na het lezen niet zo goed kan zeggen wat ik er nou precies van vond. Het was zeker geen slecht verhaal, maar het was ook geen boek waar ik heel enthousiast over ben. Het begint vaag en warrig en eigenlijk blijft het dat het hele boek door. Het wordt zeker duidelijk wat er speelt en wat er aan de hand is, en na het lezen begrijp ik ook waarom er voor een warrige schrijfstijl is gekozen. Het is alleen dat ik persoonlijk dat niet fijn lezen vind. Ik vond het geen toegankelijk boek dat lekker makkelijk wegleest.
0	Ik had eerder Dwaalsporen van Henning Mankell gelezen en in vergelijking hiermee stelde  Honden van Riga mij echt teleur. Het boek is allesbehalve spannend en de herhalingen kwamen mijn oren uit. Ook onbelangrijke feiten, zoals de dringende onlasting van Wallander in een vuilbak, kregen teveel aandacht. Dit alles deed het verhaal enorm vertragen en ik had echt moeite om tot het einde verder te lezen. Het einde is dan ook redelijk ontgoochelend en niet origineel. Ik raad iedereen dan ook aan om de andere thrillers van Henning Mankell te lezen vooraleer mensen een verkeerd beeld van zijn schrijfkunsten krijgen. Want ik weet dat Henning Mankell veel meer dan dit in zijn mars heeft!!
0	Vond dit boek heel erg tegenvallen, erg landradig en ben er snel doorheen gegaan. Jammer, haar vorige boeken vond ik een stuk beter!
0	Heb dit boek dit jaar voor mijn literatuurlijst gelezen omdat het de gouden strop had gewonnnen. Maar wat een teleurstelling, het verhaal is slecht, de schrijfstijl absoluut niet bijzonder, de personages zo stereotyp als maar kan, en het geheel heeft geen meerwaarde. En dat waren nou net de criteria die wij moesten leren wat literatuur betrefd!
0	Ik had hoge verwachtingen van het boek mede omdat Karin Slaughter ook de voorkant wat schrijft. Mooie voorkant schepte ook hoge verwachtingen maar dit is voor mij geen thriller eerder een roman.
0	Het boek kon mij niet bekoren. Het stond in de bibliotheek bij de C-boeken, maar ik kon er niet achter komen voor welke leeftijdsgroep dit is geschreven. Het is natuurlijk moeilijk om als volwassene een oordeel te geven over een jeugdboek, maar ik vond de manier van vertellen erg simpel en afstandelijk. Het verhaal wordt om de beurt verteld door de twee hoofdpersonen, Marjorie en Allard, waardoor je telkens twee kanten van het verhaal belicht ziet.
0	Ik begon er vol verwachting aan, na al die lovende recensies overal. Ik heb me er 300 bladzijden doorheen geworsteld maar ik vond er werkelijk geen klap aan. Al die wetenschappelijke discussies en milieudiscussies... volledig NIET spannend! Waarom dit als een thriller wordt aangeprezen is me volstrekt onduidelijk. Het enige wat me heeft kunnen boeien was de beschrijving van de daadwerkelijke tsunami die over West-Europa spoelt. Dat waren toch al gauw hooguit 20 pagina's van de ruim 800. Na de tsunami-beschrijving heb ik het boek snel doorgebladerd om te kijken of er ergens nog boeiende gedeelten te ontdekken waren, maar het bleef maar bij gesprekken, dialogen en discussies. Saaaaaiiiiii!
0	Aardig boekje, leest lekker weg!
0	Ik had hoge verwachtingen, omdat ik het onderwerp van het boek geniaal gevonden vind. Echter, ik heb het met moeite uitgelezen. Naar mijn idee is het matig boeiend en komt het niet echt uit de verf.
0	Johannes, ondanks zijn westerse voornaam is hij een dubbelbloed. Geboren in Suriname en opgevoed in Nederland. Na vele jaren reist hij opnieuw af naar Suriname. De acht dagen in zijn boek zijn opgesplitst in verschillende korte hoofdstukken met flashbacks. Hij laat hij ons kennismaken met zijn twee culturen. Paramaribo en Dordrecht zijn de rode lijnen. De schrijver beschrijft alles met goede bedoelingen, maar als lezer blijf je toch op je honger zitten. Wat bedoelt hij nu. Het is luchthartig geschreven, maar achteraf blijft het gevoel van: wat heb ik eraan gehad. Een meerwaarde is het volgens mij niet, maar ik kan verkeerd zijn.
0	Na het lezen van de trilogie van Nora en Julian een jaar geleden, wilde ik deze serie over Lucas en Yulia ook een kans geven. Ergens had ik gehoopt dat het mannelijke hp wat minder getikt zou zijn dan Julian (die ik na al die tijd wel begreep, maar toch, het is gewoon ongezond..), maar ik kon voor hem geen sympathie opbrengen. Laten we eerlijk zijn, het is gewoon verkrachting en onrealistisch en laten we niet doen alsof een magische penis een verkrachting ineens sensueel kan maken. Verder vond ik het ook niet interessant genoeg geschreven en slecht vertaald. Jammer.
0	Ja, ik geef toe dat ik dit boek aanvankelijk even achterdochtig benaderde als een VN-inspecteur die een bordje 'gevaar! landmijnen!' ziet hangen. Ik verwachtte veredelde pulp à la Chris Ryan. Vooral sinds die artikelen opdoken die 's mans SAS-verleden in twijfel trokken. Maar zowaar, de wonderen zijn de wereld nog niet uit (trouwens, Ryans laatste werk viel ook nog te pruimen). In wezen is dit boek een heruitgave van Frederick Forsyths Honden van de oorlog, waarin je ook getuige bent van de minitieuze voorbereiding van een covert operation. Jammer genoeg kon dat verhaal destijds wél voldoende spanning garanderen gedurende 300 bladzijden. McNab kan dat niet en is bij wijlen saai. Gebrek aan spanning is dodelijk voor een thriller, en daar kon het einde -dat eindelijk wat actie oplevert - niets meer aan doen. Het kalf was al verdronken zogezegd. Het is geen rommel, maar ik kan evenmin zeggen dat ik onder de indruk ben.
0	'k Had wel wat moeite om in het verhaal te komen, door de vele Russische namen en bijbelse teksten. Op den duur wende dat wel en vond ik het best boeiend. Maar ik had aan het eind het gevoel dat de schrijfster geen zin meer had in dit boek, want het was ineens uit, mij met een zeer onbevredigend gevoel achterlatend, jammer.
0	Ik heb me echt moeten worstelen door de eerste 10 tot 15 hoofdstukken. Dat was me veel te langdradig, te gemaakt. Te voorspelbaar ook. Vanaf dat Bobbie in Ierland is, begon ik het boek pas leuk te vinden. Dat komt ook met name door de familie en aanverwanten van het kasteel. Elk lid heeft zijn eigen grappige of trieste inbreng, inclusief de dieren. Elke dag is weer andere bijzondere, drukke dag waar Bobbie weer de gekste dingen beleeft/hoort en het probeert te verzorgen wat ze kan. Daarnaast laat ze zien en komt ze met ideeën hoe het ook anders kan. Je ziet de meeste leden één voor één veranderen op een positieve manier. Helaas komen er daarna een paar hoofdstukken in Engeland die afgeraffeld lijken te zijn. De dagen, soms zelfs maanden, gaan dan in een sneltreinvaart, waardoor je het gevoel hebt dat je een boel hebt gemist. Van mij had er nog wel een hoofdstuk achter de laatste gemogen, want het laatste hoofdstuk eindigt dan weer als een mierzoete roman, ook al had dat met een extra hoofdstuk ook wel het geval geweest, maar dat was dan toch anders. Voorspelbaar vond ik het op een gegeven moment ook wel, al had ik wel een andere gebeurtenis verwacht.
0	Naar aanleiding van de goede Crimezone.nl bespreking was ik wel benieuwd naar dit boek. Ik vond het echter zwaar tegenvallen: het is langdradig, voorspelbaar, onrealistisch, slecht geschreven (het woord adrenaline komt om de haverklap voorbij), de karakters zijn eendimensionaal, dialogen zijn doorspekt met clichés, etc. Kortom: wat mij betreft lekker laten liggen.
0	Ik heb het boek afgelopen winter gelezen, in een periode dat ik hele dagen thuiszat. Het heeft mij een maand gekost om het uit te krijgen, want ik moest en zou hem uitlezen, ik wilde persé weten waarom iedereen er zo lyrisch over was. Ik heb "het" niet gevonden, ik vond er geen klap aan. De laatste 100 bladzijden, die waren spannend, maar verder, zonde van mijn tijd geweest...
0	mijn oorspronkelijke bericht heb ik weggehaald. ik geef toe dat ik geloofd heb in de waarheid van dit verhaal, omdat ik geen protesten hoorde en de uitgever dit boek en daarmee ook het verhaal geaccepteerd heeft als non-fictie. wel heb ik vragen gehad over de gang van zaken, maar ben daar domweg overheen gestapt. n.a.v het onderzoek door de misdaadjournalisten Hendrik Jan Korterink en Peter R. de Vries heeft het boek voor mij afgedaan. Mogelijk zijn er enkele dingen van de inhoud waar. Zo bekijk ik het nu.
0	Ik vond het boek tegenvallen. Had er veel meer van verwacht. Ik vond dat er verkeerde personen en relaties te ver uitgediept werden en dat komt het verhaal naar mijn idee niet ten goede. Jammer.
0	Helder geschreven, handig om bladzijden over te slaan.
0	Wat een teleurstelling!! Ik als superfan van Cornwell ging eens goed zitten voor dit boek. Absoluut waardeloos humor waar niet om te lachen valt en een belachelijk verhaal. Ik heb het dan ook niet uitgelezen. Laat haar alsjeblieft bij dr. Scarpetta blijven!
0	Zelden heb ik zo een oninteressant boek als dit gelezen... Ik heb me echt er doorheen moeten worstelen. Zonde van mijn tijd geweest.
0	Misschien waren mijn verwachtingen te hoog gespannen na het lezen van de lovende woorden op de kaft ("het is moeilijk een perfectere schrijfster te vinden dan Kelly" ), maar het viel mij behoorlijk tegen. De spanning was ver te zoeken en ik vond de personages afstandelijk. Ik kon dit boek erg makkelijk wegleggen om iets anders te gaan doen en dat is meestal geen goed teken. Omdat ik het toch heb uitgelezen, 2 duimpjes.
0	Na 55 blz heb ik het boek voorgoed gesloten. Het kon mij absoluut niet boeien. Ik vind het erg verwarrend geschreven en een zweverig thema. Heb wel eens een beter boek van Rita Spijker gelezen.
0	Het is dat ik in de ICT werk anders is er geen touw aan vast te knopen. Geen spanning, weinig boeiende personages.
0	Ik vond het tegenvallen. Meer een liefdes roman waarin zijdelings wat ergs gebeurd dan een echte thriller. Erg langdradig opbouw en dan een redelijk snelle en voorspelbare ontknoping.
0	Een merkwaardig en beklemmend boek waar ik me echt doorheen moest 'worstelen'. Geen aanrader voor als je zin hebt in wat 'luchtigs'.
0	wel snel uitgelezen maar wel wennen aan de aparte schrijfstijl, je lees het verhaal in de ogen van Fee. Ook de gedachten van Fee krijg je te weten. Algauw merk je dat Fee niet echt zuiver is in haar hoofd en sommige dingen die zij ziet niet echt gebeurt. Ik vind het jammer dat dit boek zo vaag blijft je weet nu niet precies wat echt gebeurt is of wat er met Melle is gebeurt.
0	Ik vond dit een aardig verhaal, maar door de schrijfstijl soms wat lastig om lekker door te lezen. Zo nu en dan wel moeten gniffelen om sommige grappige opmerkingen van de schrijver.
0	Hier lees ik er niet meer van, dat je je zo zou laten gebruiken door een man. Hij zegt steeds dat ze een hoer is en laat haar door anderen bekijken en betasten en toch houd hij van haar, nee dit vond ik geen vergelijking met de Crossfire trilogie of 50 tinten grijs
0	Het 1e boek wat ik van Greg Iles las. Ik denk dat ik me er teveel van voorgesteld had, want hij viel nogal tegen. De pageturner die ik had verwacht was het voor mij beslist niet. Voor mij helaas niet meer dan 2 duimpjes.
0	Begint prima, en spannend, leest fijn. Maar ik begon mij erg te ergeren aan Cass. Het naieve gedrag wat steeds beschreven werd werkte niet mee. Het langdradige middenstuk was dat ik soms dacht, hoe kom ik hem door, lees ik verder of stop ik er mee? Maar het verhaal was toch spannend genoeg om het einde te willen weten. Al bij het einde gekomen was dat jammer genoeg te kort, te simpel en een beetje een teleurstelling. Toch ga ik het nieuwste boek van B.A Paris wel lezen. Het eerste boek vonc ik vele malen beter dus daarom krijgt boek 3 zeker een kans.
0	Ik heb een aantal jaren de verhalen van Tweed gelezen, maar zo langzamerhand vind ik dat deze schrijver zich wel heel vaak kopieert. Het is steeds een internationale crisis met een grote crimineel. Spectaculare achtervolgingen op het water, of in de bergen met miraculeuze ontsnappingen op het eind. Kortom 1 is leuk, de tweede is aardig en vanaf nr. 3 is het herhaling wat de klok slaat. Lees dan liever ken Follet, met wel steeds vernieuwende thema's.
0	Bert Muns beschrijft de lotgevallen van Francien van Anshem. Af te leiden uit het boek probeert Muns in ieder geval per boek zijn hoofdpersoon 'door te laten leven', dwz het kan handig zijn eerst eerdere boeken te lezen ivm haar persoonlijke belevenissen. Heel noodzakelijk voor mij (hangt van de lezer af) was het niet. Grensgeval is een aangenaam lezende politieroman met een vlot verhaal. Beslist niet zo stereotyp als Baantjer. Het verhaal leest makkelijk weg, is niet doorspekt van ongeloofwaardige ongein, nee dit is het lezen wel waard als je van een niet al te moeilijk boek houdt. Ietwat moeizaam wordt het hoofdthema: melkpoedersmokkel bereikt, maar enfin je kan niet alles hebben. Leeswaardig (uit de bib) maar wat mij betreft niet koopwaardig.
0	Na Dodenakker is Dodentocht het tweede boek dat ik lees van deze auteur en ook ditmaal komt het boek voor mij maar middelmatig over. Een flauw verhaal, oninteressante hoofdpersonages en redelijk flauwe dialogen. De schrijver probeert in het begin nog de verdenking op één van de personages te leggen maar het is overduidelijk dat dit een verkeerd spoor is. Het is ook redelijk ongeloofwaardig dat een inspecteur op rust overal toegang krijgt en de moorden weet op te lossen (zeker als dit dan ook nog moet gebeuren met behulp van zijn gepensioneerde echtgenote). Flauw verhaal en dit is dan nog volgens Crimezone zijn beste boek. Ik hou mijn hart vast voor de rest!
0	Ik vond De cyberkiller en The Bone Collector geweldig. Toen ik dit boek in de winkel zag heb ik het dus meteen gekocht. Maar ik moet met de rest meegaan en zeggen dat dit boek wat minder is. Zo weet je eigenlijk al dat de jongen in het verhaal wel degelijk schuldig is en trapt Sachs in zijn 'zielige jongen' act. En dat terwijl ze zo goed is in het achterhalen van de waarheid. Dit is er een voor op de stapel rommelmarkt.
0	De cover trekt al meteen de aandacht van dit boek, het is een mooie foto van een straat die we eender waar kunnen tegenkomen. Hier in Vlaanderen of Californië. Het beste begin je het verhaal te lezen met een notitieboekje erbij omdat het verhaal telkens van de ene personage overspringt naar de andere. Het trekt je echt mee naar het verleden van een van de hoofdpersonages want David zijn verleden en speciaal die met zijn ex laat hem niet los. Hij leert Marcia kennen die veel voor hem betekent maar betekent ze genoeg voor hem zodat hij het verleden kan los laten? En dan heb je nog een schilder , een vriendin van Marcia en de dochter van Marcia. Soms heb je een gevoel dat de andere personages nodig zijn om het verhaal op te vullen want de verhaallijn van David en Marcia is toch de grootste. Voor iemand die graag van de ene verhaallijn naar de andere springt is het een top boek maar mij boeide het niet.
0	Dit boek is aangenaam leesvoer voor wie van wielersport houdt. De columns staan vol historische feiten en fietsbelevenissen van de schrijver zelf. Soms nogal van de hak op de tak...
0	"Ik verwachtte een flinke ""ghost story"". En erachter te komen wat er allemaal met Louise zou gaan gebeuren, omdat Louise wordt achtervolgd door muziek die zij alleen hoort. Het boek is me erg tegengevallen. Het verhaal leest makkelijk door de schrijfstijl, maar de spanning was ver te zoeken en niet echt boeiend genoeg."
0	Gisteren meteen dit eboek gekocht en omdat ik na een operatie aan mijn voet moest blijven zitten ben ik hem ook meteen gelezen. Ik weet eigenlijk niet zo goed wat ik er van moet vinden. Het is een raar verhaal over geprogrammeerde (?) mensen die dingen doen naar aanleiding van fluit tonen. Het heeft wat weg van een sekte, maar het gaat wel een beetje ver. zo hebben die mensen als ze die fluit tonen horen geen eigen wil meer, maar doen alles wat de de leidster, de programmeur, van die groep zegt, zelfs iemand vermoorden. Ze hebben ook meer vreemde namen zoals de donor en delta en penta. Nee, ik vond het een raar verhaal met veel ongeloofwaardige elementen. Op het eind deed het me denken aan een film van Indiana Jones, waarin ook een sekte voorkomt. Niet mijn soort boek in ieder geval. het lijkt wel of Marelle Boersma een beetje gaat afzakken want ook haar vorige twee boeken vond ik stukken minder dan die daarvoor en dat vindt ik jammer. Ik hoop dan maar dat haar volgende weer wat beter is.
0	Vreemd dat dit boek als 'nieuw' uitgebracht wordt, het is inderdaad al een ouder boek maar dan onder een nieuwe naam. Ik had het bijna gekocht, maar kwam er door een inkijkexemplaar achter dat dit een boek was dat ik al lang gelezen had, 10 jaar geleden zelfs al.
0	Naar mijn mening is dit boek niet echt top, ik vind het eerder een verwarrend verhaal wat het moeilijk maakt om te lezen.
0	Doordat de titel erg aanlokkelijk klonk en de vorige boeken met een zelfde soort titel lekker leesbaar waren, heb ik deze gekocht. Wat een domper. Het begint vrij aardig, met een op zich aannemelijk verhaal. Het wordt ook redelijk goed uitgewerkt, alhoewel ik me op wat kleine details ergerden. Maar goed,het laatste stuk van het verhaal waarin zich het verhaal ontknoopt, werd het voor mij dusdanig ongeloofwaardig dat ik het eigenlijk lachwekkend vond. Door haar goede vriend wordt ze begeleid naar iemand die haar zgn meer kan vertellen, maar hiervoor moet ze het laatste stuk geblindoekt worden. Hierop reageert ze afwerend, waarop hij suggereert dat ze hem niet vertrouwd. Kom op, je laten blinddoeken wekt dus wel vertrouwen?? Vervolgens is het voor mij een al ongeloofwaardig neergezet verhaal wat voor mijn gevoel snel is afgeschreven. Sara en Eline die wat cynische grapjes tijdens hun "ontvoering" maken en wat dialogen tijdens een schietpartij hebben maakt het voor mij zo ongeloofwaardig. Ik mis de schrijfstijl die er voorheen was.!
0	Onwaarschijnlijk plot en gruwelijk zonder dat het spannend wordt. Grange's boeken gaan bergafwaarts sinds Bloedrode Gletsjer.
0	Wat een vreselijk boek! Het verhaal zou best wel spannend kunnen zijn, ware het niet dat er zo ongeveer op iedere pagina keiharde seks in moet verschijnen blijkbaar. En dan niet op een subtiele manier, of wellicht nog met enig gevoel beschreven, nee, 'Wham, bam, thank you M'am'. Ruig, sadomasochistisch, zonder fantasie en volledig overdreven. Ik heb het boek niet uitgelezen, de verhaallijn zelf kon me niet overhalen om door deze prut heen te kijken en toch verder te lezen. Nul sterren geven kan niet maar wat mij betreft is 1 ster zelfs teveel.
0	Van de ene onwaarschijnlijkheid naar de andere. Om mezelf een plezier te doen toch maar gestopt na 205 bladzijden, wat een drama om dit boek uit te lezen.
0	De hoofdpersoon zit het allemaal niet mee. Mijns inziens te gezochte situaties met misplaatste humor. Boek heeft potentie voor een goede thriller puur als basisopzet. Echter slecht aangekleed. Een beetje teveel neo romeo en julliet.
0	Voor mij was dit het eerste Nicci French boek dat ik gelezen heb. Helaas vond ik er niets aan, heel langdradig.Misschien is dit mijn genre niet,alleen aan het eind begon het me nog enigszins te boeien.De volgende misschien beter???
0	Ik heb geen open haard en dat is met deze serie erg jammer. Dit is bagger van het zuiverste water. Frank Herbert zou zich omdraaien in zijn graf. Alle clichés die je maar kunt bedenken zitten er in, en nog slecht uitgewerkt ook. Dat geldt voor de hele serie Duin-boeken waar Kevin J. Anderson een hand in gehad heeft.
0	Het boek was niet door heen te komen. Het boeide mij niet echt en ik heb ook niks met het archeologische karakter. Ik kon mijn aandacht er niet bij houden en heb het boek niet uitgelezen. Wel doorgestuurd naar een andere liefhebber.
0	Tja, wat moet ik hier nou van zeggen? Het kon me niet bekoren. Na pagina 186 heb ik een honderdtal pagina's overgeslagen om het toch wel uit te kunnen lezen. Ik begon er misschien aan met te hooggespannen verwachtingen... Het gegeven an sich sprak me namelijk heel erg aan. Maar het is mij te 'fantasievol', ik begrijp de beeldspraken wel, maar het spreekt me niet aan. Het boek leest wel heel gemakkelijk, er zitten geen opvallende / ergerlijke spel- of grammaticale fouten in, het is mooi uitgevoerd, fijn papier, lekkere letter en de bladspiegel is mooi.
0	Na het lezen van de eerste blz wilde ik doorlezen want die was heel spannend... wat volgde was een kabbelend verhaal dat nergens echt spannend werd.
0	Deel 3 van de Sara Linton-serie heb ik met moeite uitgelezen, Ik mis diepgang en vind het verhaal bij vlagen onrealistisch en langdradig. Ik heb nu de eerste 3 delen gelezen maar deze schrijfster behoort niet tot mijn favorieten. Jammer, ik had meer verwacht gezien de vele positieve reacties van andere lezers over Slaughters boeken.
0	Thiemeyer schrijft avonturenboeken die spelen in onbekende gebieden. Conan Doyle en Rider Haggard deden dat al lang geleden. Toen waren er nog relatief onbekende gebieden. Nu heeft de schrijver het minder gemakkelijk. Het oog van Medusa, eerder verschenen, was redelijk spannend. De laatste sauriër is dat ook. Maar het is en blijft een jongensboek. Leuk tussendoor voor een redelijke prijs. Het leest aardig weg. Maar een stillist is Thiemeyer niet. Of de vertaling het wat stijfjes en oubollig maakt, of dat het orginieel daaronder al gebukt ging? Geen idee. De sense of wonder van Conan Doyle en Rider Haggard vind je er niet in terug. Misschien is er al te veel van de wereld bekend. En zitten we nog te wachten op sauriërs met supergaven en een o zo positieve boodschap voor de mens? Ach... aardig maar niet meer, voor sommige momenten is dat net genoeg. Medusa was net iets spannender.
0	"Het verhaal in Lexicon begint op een vliegveld, waar Wil Parke door twee onbekende mannen wordt overmeesterd en ontvoerd. Hij wordt gedwongen enkele bizarre vragen te beantwoorden en er wordt een spuit in zijn oog gestoken. Tevens wordt hem verteld dat hij immuun is, maar wat daarmee bedoeld wordt, weet Wil niet. Wil weet te ontsnappen, slaat op de vlucht, maar wordt al snel weer gepakt door Eliot, een vreemd ogende man. Eliot blijft vaag over hetgeen er gebeurt, maar vertelt Wil dat hij een belangrijke opdracht moet uitvoeren: het stelen van het puurwoord. Emily Ruff is een Oliver Twist-achtige straatrat die geld _verdient_ met sluwe goocheltrucs waarmee ze voorbijgangers voor de gek houdt. Haar leven verandert voorgoed als ze door een van die voorbijgangers zelf voor de gek wordt gehouden en die haar rekruteert voor een school waar onderwezen wordt in overtuigingskracht. Op deze school (die een beetje doet denken aan Zweinstein) leren ze hoe woorden ingezet kunnen worden als wapens. Emily blijkt een enorm talent te zijn, neemt de lastige lesstof snel in zich op, maar maakt een catastrofale fout: ze wordt verliefd. De school neemt het rigoureuze besluit om Emily te schorsen, maar ook zij maken daarbij een kwalijke fout, want Emily bezit nog steeds de kennis over de kracht van de woorden, die zij dus op elk moment kan inzetten. Wanneer Emily het puurwoord ontdekt _ en vooral het vermogen ervan _ beseft ze dat ze de school helemaal niet nodig heeft om mensen hun wil te kunnen opleggen_ De plot van dit boek heeft mij zeer teleurgesteld. Zowel het begin, als het middenstuk en ook het einde zijn moeilijk te begrijpen en zeer lastig te volgen. Vanaf de eerste pagina belandt je midden in het verhaal; het is alsof je een tiental bladzijdes hebt overgeslagen. Het gevoel dat je wat hebt gemist, is sterk. Deze verwarring duurt eigenlijk het gehele verhaal voort. De verhaallijnen van Wil en Emily wisselen elkaar af, maar het is totaal onduidelijk in welke tijdsperiode ze zich afspelen; zeker in de eerste helft van het boek. Ook is het niet helder wat er nu precies gaande is. Wie is goed en wie is slecht? Wat is het puurwoord? Lezen hoort ontspanning te zijn, maar bij dit verhaal moet je toch echt je hoofd er goed (en continu) bij houden om het enigszins te kunnen volgen. Terwijl er juist ook leuke stukjes tussen zitten, met humor en snelheid. Helaas worden deze dus afgewisseld met lastig te begrijpen uitleg en onsamenhangende verklaringen over hetgeen er gebeurt.."
0	Titel en uitleg op omslag waren erg veelbelovend. Na het lezen hadden we globaal gezien toch meer verwacht, vooral omdat de voorvallen die beschreven worden inhoudelijk veel meer konden bieden. Elk hoofstuk lijkt wel een opstel. Interessant zijn de significante (mis)toestanden in de ziekenhuizen, het geboden leesplezier kon beter.
0	Misschien waren mijn verwachtingen te hoog gespannen. Het Gerecht vond ik namelijk een verrassend goed boek. Dus vol goede moed ben ik hier in begonnen, maar het kon mij niet bekoren. Ik vond het begin te chaotisch en daarna was het verhaal voor mij al niet meer te redden. Ik vond dat de personages in een rare vijf-hoeks-verhouding zaten. Ooit als pubers aan elkaar de belofte gedaan geen geheimen voor elkaar te hebben en als veertigers er dan achter komen dat die belofte geen haalbare kaart was. Nou ja, daar had je mijn inziens geen 25 jaar voor nodig. Kortom ik was niet zo gecharmeerd van dit boek. Maar schrijven kan ze wel Inge Ipenburg, dus ik hoop dat er een derde boek uitkomt die weer aan het niveau van het debuut kan tippen.
0	Het spijt mij, maar ik kon moeilijk in het hobbelige verhaal komen van Sonja en na 40 blz. heb ik het weggelegd.
0	Ja, het boek is vlot geschreven, dat doe ik haar niet na. Maar daar houdt mijn waardering wel op. Heb na veel doorbladeren (E-book)het einde niet meer gehaald. Jammer.
0	Waar humor zou moeten overheersen, overheerst helaas verwondering over voorspelbare toevalligheden. Geen creativiteit in verhaal noch plot. Toch twee sterren, dit omdat het is gelukt het boek uit te lezen. Het onsympathiek hoofdpersoon Joost en zijn tegenstrijdigheden biedt hiervoor enig houvast.
0	Ik heb nog niet eerder een boek van hem gelezen maar ik was zo erg in de war. Hij zei steeds in mijn boek 'makkelijk leven ' heb ik het eerder hier over gehad. Maar ik dacht ik lees nu makkelijk leven. Het was gewoon allemaal verwarrend.
0	Ik zou graag de Europese einzelgänger willen zijn die beweert dat we het allemaal mis hebben en dat deze Murakami zoveel beter is dan zijn beroemdere naamgenoot. Naar aanleiding van dit werk is dat beslist niet het geval. Deze Murakami probeert om een soort knotsgekke kruising van exploitation en maatschappijkritiek neer te zetten met een idioot plot over een bendeoorlog tussen hitsige twintigers en uitgebluste huismoeders. Een hilarisch uitgangspunt, maar in de roman zelf komt het nauwelijks verder dan flauwe woordgrapjes en hyperactieve geweldorgies. Slechts bij vlagen overstijgt het werk zichzelf door de bijna aandoenlijke sterfscènes, waarin stervende karakters zich gedwongen zien om hun kleinzielige tekortkomingen voor eens en voor altijd onder ogen te zien.
0	Dit was mijn eerste kennismaking met de schrijver Jonas Jonasson, helaas was die niet zo positief. Met momenten heb ik het boek echt wel met plezier gelezen, maar zodra er ook maar een klein beetje politiek in voor kwam was dat snel verdwenen. Dat vond ik hele taaie stukken, heb er dan ook lang over gedaan om het boek uit te lezen. Voor mij had het boek twee gezichten, want de overige stukken vloog ik wel door heen en heb ik regelmatig met een glimlach op m’n gezicht gezeten. Interessant om te zien hoeveel, op dit moment, actuele gebeurtenissen/personen de schrijver in het verhaal heeft verwerkt. Ben dan ook heel benieuwd hoe er over 3 of zelfs over 15 jaar naar dit boek wordt gekeken. Denk dat de actualiteit een kracht van dit boek is, welke natuurlijk relatief snel wegvalt. Of misschien komt het juist daarom op de leeslijst voor scholieren?! Heb regelmatig om Allan moeten lachen, hij had overal een oplossing voor (daarom staat in de titel van mijn recensie niet Allan, want hij sprak me wel aan). Vraag me opeens af of hij geen kind(eren) heeft? Naar mijn idee zijn er behoorlijk wat mensen die het eerste deel leuker vonden, wellicht geef ik dat toch nog een kans.
0	Eerlijk gezegd ben ik een beetje teleurgesteld. Na het lezen van het eerste deel was ik erg enthousiast over zowel het plot, de hoofdpersonen als de manier van schrijven. Het was innovatief, origineel en las als een trein. Helaas blijft van die originaliteit in het tweede deel weinig over, aangezien het plot haast een exacte kopie is van het eerste boek. Het voelt een beetje alsof ik bedonderd ben, en dit een feite een aftreksel is waar geld mee kan worden verdiend zonder dat er veel denkwerk mee gepaard is gegaan. De ontknoping zag je al van mijlenver aankomen. Toch twee sterren, omdat ik wél houd van zijn schrijfstijl en stiekem wil weten hoe het de hoofdpersonen zal vergaan. Volgende keer graag wel iets nieuws, dan zal ik overwegen het derde deel aan te schaffen.
0	Nog steeds koop ik iedere nieuwe Baantjer omdat ik daar nu eenmaal ooit mee begonnen ben. Alleen de twijfel begint nu toch wel toe te slaan. De enige shock in dit boek was dat een bekend figuur uit andere delen (kunsternaar Karstens) wordt vermoord. Ik hoop dat Baantjer in de toekomstige boeken wat meer nieuwe zaken naar voren laat komen. Dat duurt vast nog enkele boeken want zover ik begrepen heb liggen er al enkele nieuwe boeken kant en klaar. Conclusie: kan dus veel beter maar voor een snelle hap best te doen.
0	Het is het eerste boek wat ik van deze schrijver gelezen heb en waarschijnlijk ook zijn laatste. Vond het zwaar tegenvallen. In eerste instantie sprak het gegeven me aan op de achterflap. Maar de inhoud is onsmakelijk. De vele moorden worden tot in details beschreven voor mij is dat een beetje te veel van het goede.
0	Ik heb een dubbel gevoel aan het boek overgehouden. Aan de ene kant is het een unieke vertelling over een vrouw van adel uit de 18e eeuw, Sara du Faget van Assendelft, die het benauwde Haagse leven aan het Lange Voorhout probeert te ontsnappen door het buitenverblijf van haar familie in de Hoeksche Waard te laten opknappen. Samen met haar vriendin Hille stort ze zich op dit avontuur en er gaat een hele nieuwe wereld voor haar open..... Sara krijgt een affaire met haar tuinman wat in verschillende opzichten uit de hand loopt. Vanaf dat moment word ik minder enthousiast over het verhaal. De affaire wordt zo zoetsappig beschreven en overheerst het verhaal, dat het soms lijkt alsof je in een bouquet reeks bent beland. Daarbij maakt het taalgebruik sommige gebeurtenissen voorspelbaar. De roman bevat vele interessante personages en het is jammer dat sommige daarvan niet verder worden uitgediept, zoals bijvoorbeeld de relatie van Sara met haar moeder. Wat ik verder mis, is meer achtergrondinformatie, zoals bijvoorbeeld een plattegrond van het Lange Voorhout uit die tijd (aan welke kant was nummer 20, het huis waar Sara woonde?), een plattegrond van het buitenverblijf aan de Hoekse Waard (het Hof van Assendelft), een stamboom van Sara's familie en een vocabulaire van woorden (zoals, tiendenrecht, lampetkan, biest). Gelukkig maakt het nawoord van de auteur het gemis van dergelijke achtergrondinformatie enigszins goed. Voor mij is het boek 2 tot 3 sterren waard. Een boek dat snel weg leest en zeker niet saai is, maar er had in mijn ogen zoveel meer ingezeten.
0	Ik heb de andere delen(boeken) van deze schrijfster over de quiltclub gelezen,deze boeken waren leuk en goed geschreven, maar dit boek is toch de mindere,het boek(verhaal) valt mij tegen en dat is jammer.
0	Op de achterzijde van het boek is te lezen dat Jens Lapidus de nieuwe Stieg Larsson zou zijn. Dat nodigt natuurlijk uit tot lezen. Maar ademloos of slaaplatend was Bloedlink niet. De verhaallijnen slepen zich voort. Ze worden eindeloos uitgetrokken. Ik kan me ook voorstellen dat nogal wat lezers moeite hebben met het (soort) Bargoens dat veelvuldig voorkomt. Dit resulteert in lezen in stukken en brokken. Op den duur is de interesse zelfs helemaal opgebruikt. Het kan je anders gezegd geen sikkepit meer schelen hoe het afloopt en dat lees je dan maar diagonaal. Dat was bij Stieg Larsson wel even anders. Jens Lapidus komt mijns inziens (nog) niet in die buurt. Not even close.
0	Met veel verwachtingen, na de Historicus, begon ik aan dit boek. Helaas kon het niet tippen aan de Historicus en was het voor mij meer verspilling van mijn leestijd
0	De Einstein code, een thriller die doet denken aan De Da Vinci code en Kill Bill, staat op de achterzijde van het boek. Nou dat moeten ze me nog maar eens uitleggen dan....... Een werkelijk zeer mager verhaaltje wat ook nog eens vol gepropt wordt met voor de leek onbergrijpelijke termen en moeilijke veronderstellingen. misschien voor kenners van de kansberekening, waarschijnlijkheidsleer, kwantumfysici en of psychologen te bergijpen, maar voor anderen??? Als u wilt lezen over termen zoals Hedoisme, Positieve oneindigheid, Temporale Epilepsie, Thermodynamica, Olfactoire Hallucinatie, Idiopathisch, Probalistisch Universum, Kwantum mechanica, Deterministisch, Predestinatie en Creationist kopen dit boek, anders niet aan beginnen. Wat een onzin!!!
0	Ik vond het niet zo'n goed boek. Ik had moeite om er doorheen te komen. Er gebeurt ook niet veel. Ik had er meer van verwacht. Veel sex,drugs en geweld.
0	Wat een ongelovelijk saai boek is dit, het hele boek is het niet spannend en zie je al mijlen ver aankomen wie het gedaan heeft. WP wordt wel redelijk neergezet, maar dat is het dan ook wel.
0	Dit boek viel me erg tegen. Juf met staarten sprak me aan door het enthousiasme van de schrijfster, maar dit tweede boek vond ik erg egocentrisch. Als ik voor elk woordje "ik" dat in het boek staat een euro krijg, kan ik zó twee weken naar de Bahama's op vakantie. Leuke verhalen over de kinderen komen er nauwelijks in voor. Niet de moeite van het lezen waard.
0	Alom werd nogal hoog opgegeven over dit boek, maar misschien mede daardoor vond ik het erg tegenvallen. Het gegeven - een vrouw is na een brute aanval haar geheugen kwijt en wordt iedere morgen 'met een gewist systeem' wakker - is veelbelovend. Echter, als lezer moet je ook iedere dag vrijwel opnieuw beginnen en dat begint na enkele tientallen bladzijden aardig te vervelen. Er zit dan ook totaal geen schot in het verhaal, totdat de auteur het kennelijk ook welletjes vindt en er een eind aan breit. Het slot is best aardig gevonden, maar de opwinding komt veel te laat.
0	Goed geschreven en uiteindelijk ook een goede ontknopig. Het was echter een redelijke opgave om er uberhaupt in te komen. Het eerste deel sprak mij totaal niet aan. De gruwelijke details, de gesprekken met de psycholoog (die later wel een welkome afwisseling werden)...het had beter gekund. Ik zou dit boek niet zo snel aanraden, het lijkt veel op andere boeken met een soortgelijke hoofdpersoon, en daar zijn veel betere van.
0	Dit weinig originele thema is ook nog eens op een uiterst amateuristische wijze geschreven. De korte fragmentarische hoofdstukken remmen het verhaal voortdurend. Bovendien is bijna elk hoofdstuk voorspelbaar. Het lijkt erop of de schrijver steeds even in zijn vrije tijd een hoofdstukje heeft toegevoegd om toch maar aan een boek van meer dan 350 pagina's te komen. Het schrappen van 300 pagina's had het verhaal beter gemaakt. Met tegenzin ben ik dapper aan een volgend hoofdstuk begonnen in de hoop dat de schrijver tot een originele wending van de plot zou komen, maar keer op keer werd ik daarin teleurgesteld. De prullenbak in en snel!
0	Het is me gewoon niet gelukt om dit boek uit te lezen. Graham schets een beeld van een slaperig saai Iers dorpje, en daar is hij in geslaagd. Veel mensen zouden dit boek zeker kunnen waarderen, ik helaas niet. Het kwakkelt maar voort, valt in herhaling om pagina's te vullen, en eigenlijk gebeurt er weinig. Dit was voor mij eenmalig, mocht er ooit nog eens een boek van deze auteur verschijnen, dan laat ik hem liggen.
0	Ik keek zo uit naar de nieuwe Lars Kepler, en het valt voor mij dik tegen. Is totaal anders dan de vorige boeken. Ben nu halverwege en ik ga het opgeven. Ik ben totaal niet mee, personages 'pakken' mij ook niet, te langdradig, verhaallijnen kan ik niet volgen, begrijp het allemaal niet zo goed! Ben wat teleurgesteld! Was echt weg van de vorige boeken. Mogelijk ligt het aan mij, en moet het beste nog komen! Dit is heel lang geleden dat ik dat nog heb gehad met een boek. Jammer! Misschien effe opzij leggen en volgende zomer opnieuw beginnen. Kijk ook uit naar de andere commentaren!
0	Op zich geen onaardig verhaal, maar veel te lang. Boek had wel voor de helft ingekort kunnen worden.
0	Dit is echt dramatisch, vergeleken met haar eerste boeken is dit niet zo best. Ik moet wel zeggen dat ik niet verder ben gekomen dan ongeveer blz. 70, het is echt slecht. Blij dat ik het niet gekocht heb........
0	Ik vond dit geen prettig boek om te lezen. De lettertjes waren piepklein, wat ik niet prettig vind en het verhaal over twee lesbische vriendinnen die een woongroep runnen voor oudere lesbo's kon mij ook maar matig boeien..
0	Dit boek is een grote opeenstapeling van clichés De hoofdrol voor een nurkse detective, met toch wel een zachte kant. Een zeer intelligent buitenbeentje als assistent. Hoe vaak heb ik dat al niet gelezen? Een slap plot, met een ongeloofwaardig einde... En de tenenkrommend gedetailleerd beschreven handelingen zijn ook al niet mijn kopje thee. De tweede duim krijgt het omdat ik het wel heb uitgelezen (althans, het deel over Merete). Nee, dit was mijn eerste en meteen ook mijn laatste Adler-Olsen.
0	Wat een slecht geschreven boek. In het genre stuiverroman past ie prima. Er gebeurt echt niks. De schrijfstijl vond ik lijken op een opstel van een middelbare scholier. Ook het verhaal was zeer voorspelbaar. Ben er niet echt ingekomen. Als je dan toch over Frankrijk wilt lezen kun je beter Tatiana de Rosnay lezen.
0	Het zal waarschijnlijk gebrek aan geduld zijn, maar ik hield het gezemel, na 1/3 gelezen te hebben, niet meer uit.
0	Dacht na aanleiding van de recensies om dit boek te gaan lezen. Ik vond hem tegenvallen. Op de eerste bladzijde wist ik al hoe het zat en wie de dader was. Verder kreeg ik het gevoel als of de schrijver er allerlei gruwelijke dingen bij haalde gewoon om de gruwelijheid zelf. Het had totaal geen functie. En er zaten fouten in. Ik ben zelf helemaal niet foutloos in het Nederlands, maar dit viel op en zouden er toch uitgehaald moeten zijn. Voor mij een tegenvaller. 2 sterren.
0	Helaas had ik een super leuk boek verwacht. Maar naar 60/70 pagina’s gestopt. Ging van de hak op de tak niet te volgen helaas. Jammer.
0	Sorry hoor, maar dit is echt een waardeloos boek. Slecht geschreven, niet spannend, ik heb echt het gevoel dat ik het zelf wel even had kunnen schrijven. Geef mij maar Scandinavische schrijvers die zijn top!
0	Ik vond dit het minst goede boek dat ik tot nu toe gelezen heb van Loes Den Hollander. Het was erg rommelig en vaak niet te volgen over welk personage het gaat, aangezien ze erg op elkaar lijken.
0	Dit is de derde roman van Svealena Kutschke (*1977)die zich afspeelt in haar geboorteplaats Lubeck, een Duitse Hanzestad gelegen aan de Oostzee, aan de monding van de Trave, de rivier die zich door deze roman kronkelt, mysteries in zich opneemt en verbergt.Deze 700 pagina,s tellende roman laat zich het best omschrijven als een familiekroniek, over het wel maar vooral het wee van één familie , en dat in een periode tussen eind 19e eeuw en het Millennium. De opkomst van het nationaal socialisme, WO I, Interbellum, WO II, de joden- en communistenachtervolging wordt beeldend beschreven en is historisch goed onderbouwd, een verbinding leggend naar het in het heden spelende Neo-nazisme en de vreemdelingenhaat. Tegen die achtergrond speelt zich deze familiekroniek af, waarin een aantal hoofdpersonen zich in kunstzinnige kringen bewegen, rationeel en emotioneel hun grenzend opzoeken, intens levend, achtervolgd door hun negatieve verleden, en daardoor ook vaak getroebleerd zijn.De duivel zweeft mee door het hele verhaal, maar blijft een niet nader te benoemen figuur. De roman overweldigt, verrast, vooral ook door de veelheid aan metaforen, symboliek en magisch realistische elementen.Daardoor heeft de schrijfster het zichzelf maar ook de lezer zeker niet gemakkelijk gemaakt. Door de grote sprongen in tijd en tussen de personages zit er geen chronologische opbouw in het verhaal en dit vergt van de lezer veel aandacht en schakelen, Wel word je nieuwsgierigheid geprikkeld hoe de diverse episodes in elkaar zullen gaan passen, en de personages zich zullen ontwikkelen. De rode draad van het verhaal is daardoor moeilijk vast te houden. Het einde is erg summier, nog wel met een onaangenaam plot, maar het laat de lezer met een wat onbevredigd gevoel achter. Wellicht is het dat ook wat je kunt zoeken maar niet zult vinden in de hoofdpersonen: hun waarheid!
0	Zoals vele recensenten vóór mij al schreven: met dit boek begonnen omdat de media het de hemel in prees. De laatste jaren ben ik een zogenaamde 'dunne' lezer en ik wil alleen in een boek duiken wat mij aanspreekt. De eerlijkheid gebiedt te zeggen, dat ik het in een paar avonden heb uitgelezen. Edoch, niet door de opgeroepen spanning maar meer door de vraagstelling: "Wanneer gaat het boek mij bezielen?" Helaas..dat gebeurde niet of te weinig. Ontsnappingen die zo kunstmatig in scene waren gezet dat ik er af en toe van in de lach schoot. Uitweidingen over onderwerpen waar ik graag een andersoortig boek voor ter hand neem. En nonbeschrijvingen van karakters. Helaas.....een zware teleurstelling...
0	Na lange tijd weer eens een Forsyth gelezen. Prima snel leesvoer, met redelijke mate van spanning, maar springt wat al te vlug van een naar ander te ondermijnen zaak. Komt gehaast en gekunsteld over ondanks veel detail. Jammer, want had qua gegeven meer uitdieping van de personages en achtergronden kunnen (en moeten) krijgen.
0	Ik heb betere boeken gelezen van Kader Abdolah. Toen ik een eindje op weg was in het boek, vroeg een kind aan me waar het over ging. Ik moest het antwoord schuldig blijven. Uiteindelijk komt alles op zijn plek terecht en is het een mooi verhaal, maar gedurende het grootste gedeelte van het boek ervaar ik alles als zeer warrig.
0	Groots werd deze serie gepresenteerd. De beste crimeschrijfster van Nederland zou Isa zijn. Zeker een vlotte schrijfstijl met korte simpele zinnen. Kyra, de "hoofdrolspeelster" bijt haar tanden in moordzaken, onderzoekt ondertussen de vermissing van haar zus Sarina, is 19 jaar maar wordt beschreven als een 14-jarige puber. Voor deze leeftijd (tussen 13 en 17 jaar) zal dit boek vast aantrekkelijk zijn.
0	Wat een slecht boek, ben het helemaal eens met Saskia, vrouw-onvriendelijk, taalgebruik zo grof en het verhaal slaat nergens op.
0	Esau is een vroeg werk van de gelauwerde en helaas in 2018 overleden schrijver Phillip Kerr. Het verhaal doet wat gedateerd aan en is vrij voorspelbaar. Nergens wordt je naar de punt van je stoel gedwongen of heb je het gevoel ik moet doorlezen. Het niveau wat hij met name in de serie rond bernie Gunther haalt wordt nergens bereikt. Meer een avonturen roman dan een thriller. Hou je hiervan laat je dan mee voeren naar de toppen van de wereld en ga op zoek naar een beschavingsvorm die tot zover onontdekt is maar waar wel veel speculatie over is. de Yeti
0	Emotieloos, is wat in me opkomt. Alsof het robots zijn ipv mensen. Schrijven kan Grunberg wél..De eerste hoofdstukken namen me direct mee. Maar het werd voor mij één bizar theater. Alsof hij, vanuit een DSM-4 boek, zijn personages en hun handelingen heeft gevormd...
0	Rood waas is geen boek voor de niet fans van Cornwell. Het verhaal is dan ook moeilijk te volgen, de onderlinge relaties tussen de personages worden niet duidelijk. Je mist dan ook de voorgaande boeken als je nog geen Kay boek hebt gelezen. Het verhaal wordt traag verteld, maar de schrijfstijl is simpel. Het wollige taalgebruik en de eindeloze beschrijvingen van niet relevante zaken remmen het verhaal behoorlijk af. Kortom, dit boek is alleen weggelegd voor de fans, zoniet dan is het een onleesbaar boek.
0	Een zoektocht, niet vergelijkbaar met de Da Vinci Code van Dan Brown, normale mensen die erin slagen uit handen van de politie en de slechten te blijven, en dan nog een koninklijk persoon die een rol toebedeeld krijgt die niet bij hem past. Wel spannend, maar echt niet geloofwaardig, zelfs niet voor fictie. Tegenvaller.
0	Waardeloos boek. Van eerste tot laatste pagina vol clichés, zonder spanning, zonder verrassingen, onrealistisch. Kortom: slappe hap.
0	Ik had me verheugd op het lezen van interessante verhalen tegen een historische achtergrond. Helaas vond ik het perspectief vanuit een hond te storend en heb het daarom weggelegd. Geen boek voor mij helaas.
0	Zeer voorspelbaar en ongeloofwaardig. Bij zoveel moorden zou de nationale politie echt wel accuut en kordaat optreden. Voor mij de laatste Lars Kepler die ik gelezen heb.
0	Ben voor de tweede keer begonnen in dit boek, de eerste keer kon ik er niet goed doorheen komen, misschien omdat ik het eerste deel niet gelezen had. Het schijnt het beste Zeedse Spannende boek van het jaar te zijn geweest, maar omdat ik -al zeg ik het zelf- aardig wat Zweedse boeken heb verwerkt kan ik het er eigenlijk niet mee eens zijn. De tweede keer heb ik het wel uitgelezen, al had ik er vier dagen voor nodig. Het is niet slecht, de schrijfster kan goed schrijven en het verhaal is best goed, al vond ik het af en toe wat saai en niet echt spannend. Het is duidelijk psychologisch, dus als je daar erg van houd zal het een leuk boek zijn, anders valt het misschien een beetje tegen (voor het beste boek van het jaar).
0	Degelijk heeft Baldacci zijn zoveelste boek afgeleverd.In dit geval één in de Robie en Reel reeks. Heel veel mis is er niet mee, Maar aan de andere kant is er van alles mis. Wat is er geworden van de jonge David Baldacci die met zijn eerste 5,6 boeken verraste met originele sterke stand alone's. Tegenwoordig begeeft hij zich in de wereld van de cliche brakende auteurs, van fabriekswerk, van de seriepersonages waar je je zo makkelijk aan kan hechten etc etc. Zoals gezegd degelijk, zit redelijk goed in elkaar maar de wil om te prikkelen, origineel te zijn of anderzijds te verassen is helemaal weg. Met de kunde van Baldacci sta je dan nog steeds in de middenmoot, helaas wel de grijze middenmoot. Opvallend is dat hij in dit boek specifiek, uit de bocht vliegt. Robie en Reel zijn welhaast de best getrainde special agenten ter wereld. Maar merken niet dat ze schieten met losse flodders. Iedereen die ooit een schot loste weet dat een ieder dit direct zou merken want dit is absoluut niet met elkaar te vergelijken. Dit brengt de sterren naar nog maar 2
0	Twee sterren of drie sterren, verder ging mijn twijfel niet bij het beoordelen van dit verhaal. Het loopt natuurlijk wel af met een goed in elkaar gepast plot, maar dat zou eigenlijk een minimum moeten zijn voor elke thriller. Wat deze thriller bijzonder had moeten maken is het hoofpersonage. Internetjournaliste Georgina Powers leek me niet specialer dan de meeste vrouwelijke hoofdpersonages die meestal de dualiteit van heldin en slachtoffer in zich dragen. Deze vrouw wordt wel wat te uitgebreid in de slachtofferrol geduwd, maar toch raakte ik niet echt betrokken bij haar emotionele worsteling, eerder geïrriteerd. Is het omdat ik van de andere kunne ben dan zowel schrijfster als personage? Misschien, ik raakte meer geïrriteerd dan betrokken. Bovendien was het dotcom-gehalte ietwat overdreven. Ook daar kreeg ik geen HUIVERINGEN (het gelijknamige boek van Koontz doorstaat wel 25 jaar technologische vernieuwing) van de gevaren van het net. Toch is niet alles slecht: de hitlist, waar het toch om draait, is een uitstekende vondst en kan het verhaal toch dragen. Maar zoals in de aanhef van deze recensie: een goed plot is niet uitzonderlijk, dus al bij al geen onuitwisbare indruk.
0	Het boek leest vlot is goed te begrijpen maar daar stopt het ook. Ik ben in het boek begonnen omdat ik geen' boekenworm' ben en meer uitga naar het aantal pagina's dan naar de inhoud zelf. Dit boek is niet bedoeld voor +12 maar toch wordt het zo ontleend in de bib. De auteur wil ook overdreven gebruik maken van jongeren taal waardoor je soms zeer ridicule momenten in het boek tegen komt. Dit zal voor mij de eerste en ook de laatse boek zijn in de Spike T. Adams serei.
0	Kruisverhooris wat mij betreft geen echte spannende thriller. Ondanks dat boek op zich makkelijk leest,moest ik mij er toch iedere keer weer toe zetten om verder te lezen. Het begint met het babylijkje, waardoor je de indruk krijgt dat het hier helemaal om draait. Daarnaast heeft de op sterven liggende moeder een rol in het verhaal evenals het verleden van Martin en de relatie met zijn collega rechercheur. Het zijn verschillende (te veel) verhaallijnen die door elkaar lopen en het boek daardoor minder spannend maken. De schrijfstijl is op zich prettig. Ik geef het boek 2 sterren.
0	Autobiografisch verhaal waarin Polak op heldere wijze het loyaliteitsconflict schetst waarmee ze als kind worstelde. Niemand die haar vertelde dat zij haar biologische vader niet zou afvallen wan-neer ze van haar tweede vader zou houden. Op het moment dat ze zich dat realiseert is het te laat..... Korte zinnen, ongekunsteld.
0	Ik kan me daar in tegen erg vinden in de recencie van Anneke,vind en vond het een slecht boek met een matig verhaal..en heb hem ook niet uitgelezen daar het verhaal me niet meer aantrok..
0	Het niveau van de boeken van George verschilt. Sommige zijn bloedstollend spannend, andere wat minder. Maar Een onafwendbaar einde heb ik echt moeten doorworstelen. Eerst 500 pagina's lang eindeloze herhaling, waarna een ongelofelijk flauw en gezocht plot volgt. Beslist geen aanrader, sterker nog, als ik dit had geweten had ik het boek niet gelezen, zonde van de tijd.
0	taai verhaal niet om door te komen was blij dat ik het uit had pfffff ...eerdere boeken van deze schrijver gelezen en die waren toch beter!
0	Wat mij betreft was De Noodzaak het laatste goede boek van King. Ik heb nog wat van zijn volgende boeken gelezen, maar ik vond de kwaliteit daarvan zo achteruit gaan dat ik ermee gestopt ben. Met Mobiel heb ik maar weer eens een poging gewaagd. Helaas, ook nu moest ik constateren dat King het niet meer kan. Mobiel begint met een scène waarbij telefonerende mensen volledig doordraaien en anderen gaan aanvallen. Deze scène is zo plastisch beschreven dat ie niet werkt. Wat hierna volgt is een rechttoe rechtaan verhaaltje over een paar overlevenden die op pad gaan. Ik moet zeggen dat voorbij de helft van het boek in een paar zeldzame scènes de oude, vertrouwde Kingkwaliteit even terugkomt, maar dat is helaas te weinig om het hele boek te dragen.
0	The Hit (de Aanslag) is typisch een boek dat is geschreven om verfilmd te worden. Het verhaal is een aaneenschakeling van moord, doodslag, ontploffingen, aanslagen en complotten. Het leest lekker weg, maar beklijft niet. Je komt wel steeds een beetje meer te weten over het leven en de achtergrond de hoofdpersonen, maar te weinig om het mensen van vlees en bloed te maken. Dus veel actie en weinig diepgang.
0	Ik ben wat minder enthousiast dan de personen van de vorige reacties. Ik vond het boek erg langdradig en verloor mijn interesse constant. Ik wilde hem wel graag uitlezen en op het einde was er wel sprake van enige spanning, maar in mijn beleving minimaal en niet echt bijzonder.
0	Wat een tegenvaller, en wat een ontgoocheling... Ik heb het boek helemaal uitgelezen maar het heeft mij veel moeite gekost. Al bij de vorige thriller uit de Sara Linton reeks (Trouweloos) vond ik dat er enig sleet kwam op de formule, en dat werd in dit boek overduidelijk bevestigd. De verhaallijn rond de problematische en vrij onrealistische relatie tussen Sara Linton en Jeffrey Tolliver wordt nog maar eens uitgeperst als een citroen, en ook het Lena Adams-Ethan Green-Hank Norton thema wordt de lezer nogmaals door de strot geramd op zo'n manier dat het allemaal heel ongeloofwaardig geworden is. Over het verhaal zelf kan ik kort zijn: het is typisch Karin Slaughter, maar deze keer ook een tikkeltje te voorspelbaar, en redelijk verward. Karin Slaughter is ongetwijfeld een begenadigd thrillerauteur, maar wat mij betreft mag ze het Sara Linton personage nu wel definitief opbergen. Voor mij staat het nu al vast dat ik eventuele volgende thrillers met Sara Linton in de hoofdrol niet meer zal kopen. Eerlijkheidshalve moet ik hier toegeven dat mijn oordeel misschien wat negetief beïnvloed is door het feit dat ik Onaantastbaar gelezen heb nadat ik Mannen die vrouwen haten van Stieg Larrson had in één ruk had uitgelezen, en dat is natuurlijk een thriller van een heel ander (lees: een veel hoger) niveau! Sorry mevrouw Slaughter, maar daar kan je echt nog een puntje aan zuigen.
0	Marita de Sterck kon in het verleden met haar uitgebreide bibliografie al meermaals genieten van uiterste positieve reacties van haar fans en diverse lezerspanels. Met Duivelskruid mag ze ondertussen al een vijftigtal uitgaves op haar CV plaatsen. Deze titel die als young adult wordt aanbevolen brengt het verhaal van een uiterst disfunctionele familie met tal van problemen die al enkele decennia terug in de tijd hun oorsprong vonden. De schrijfster brengt deze problemen aanvankelijk aan door de conversaties van de betrokken personages in hun tijdsgebonden taalgebruik neer te pennen. Helaas betekent dit geen echte meerwaarde voor het verhaal en is het bovenal vijftig pagina's lang worstelen om het verhaal te volgen en de gebeurtenissen correct te plaatsen. Daarnaast krijgen we een thematiek die niet meteen heel hoog scoort op de interesselijst van het doelpubliek van jongvolwassenen. Terwijl je door de blurb de indruk krijgt dat het hier om een fantasieverhaal zou gaan, wordt de lezer echter getrakteerd op een pseudo-roman die nooit echt van de grond komt. Wanneer je een derde van het boek achter de kiezen hebt, wordt de schrijfstijl wat toegankelijker en zijn de gebeurtenissen makkelijker te volgen. Beetje bij beetje krijgt de lezer de oorzaken van de familieproblemen voorgeschoteld en die zorgen op z'n zachtst gezegd niet meteen voor sympathie bij het ondergeschikte hoofdpersonage van Omatan. Halverwege het boek is de toon gezet en worden enkel de reeds aangebrachte verhaalelementen verder uitgewerkt. Het einde kan dan ook bezwaarlijk een climax genoemd worden. Als eerst ervaring met de schrijfsels van Marita de Sterck is Duivelskruid helaas een valse noot en kan ik niet zeggen dat mijn interesse in haar overige werken is gewekt.
0	Het verhaal begint met een lijk in het water en verderop in het boek kom je te weten dat het gaat om een Marokkaan. Is hij verdronken of werd hij vermoord? Je verwacht een spannend verhaal als Pieter Posthumus verschijnt. Posthumus is een ambtenaar op de dienst Uitvaarten. Hij regelt uitvaarten voor mensen die geen familie meer hebben. Door eens te snuffelen in de persoonlijke dingen van die overledenen probeert hij toch een familielid te vinden of hun een waardige uitvaart te bezorgen. 1 van de slachtoffers, Bart Hooft, blijft hem intrigeren en hij doet allerlei opzoekingen. Tegelijkertijd maken we kennis met Lisette en haar team vd Directie Rechtsstaat die proberen de "Amsterdamse Cel", een groep Marokkanen, te betrappen en op te pakken. Ik heb echt moeite moeten doen om me door het boek te worstelen en vindt het echt flauw, zonder actie. Als je op de achterflap leest dat Posthumus te maken krijgt met terrorisme en geheime diensten verwacht je een spannend boek. Spijtig maar ik zal geen 2e en 3e deel lezen van deze trilogie.
0	De schrijver waarschuwt op de achterkant wel voor zijn de inhoud van zijn boek, maar het waren niet de zaken waar hij voor waarschuwde wat mij tegen hield om het toch te gaan lezen. Ik ben wel wat gewend als Nederlander met de Nederlandse literatuur. Maar het boek viel mij toch tegen. Je volgt de verschillende reizen van Davidsohn, of is er toch meer aan de hand. Ik zal niet verklappen wat ik denk dat de clou van het boek is. Maar ik vond het niet goed uitgewerkt. Hij springt van de hak op de tak. Springt van de ene verhaallijn in de andere en herhaald zich zelfs letterlijk. Probeert te shockeren en dan weer de verbroederen. Ik kan alleen maar zeggen voor mij een mislukt experiment.
0	Voor de ervaren thriller lezer is dit boek voorspelbaar ... In het eerste gedeelte kan het nog alle kanten op maar als snel weet je waar het gaat eindigen ... Ik dacht zou het zo simpel zijn en inderdaad dat was het ...
0	Ik had mijzelf heel erg op dit boek verheugd, maar ik kon er erg moeilijk doorheen komen. Pas op het einde komt er een beetje spanning in. Sorry, maar een matig verhaal dus.......
0	Saai, langdradig, eindeloze uitweidingen, humorloos. Kortom: niet om door te komen. Dat vinden kennelijk ook veel andere lezers, gelet op het aantal malen dat dit boek in kringloopwinkels is aan te treffen.
0	Ik ben halverwege het boek gestopt met lezen... Ik vond het langdradig en niet spannend... jammer want haar boek hiervoor vond ik wel heel spannend...
0	Dit boek kon mij eigenlijk niet zo boeien. Voorlopig geen Roos meer..
0	Ik ben halverwege het boek gestopt. Eerdere boeken van Ted Dekker konden mij wel boeien, maar dit boek is zo prekerig, en dan zijn de ‘preken’ nog niet te volgen ook.
0	Dit boek stond al een tijdje op mijn tbr lijstje. De omslag en positieve recensies maakten me nieuwsgierig. Het verhaal viel me erg tegen. Het gaat over een jonge weduwe met 4 kinderen die haar leven na de dood van haar man weer probeert op te pakken. Het verhaal speelt in Ierland in de 60er jaren van de vorige eeuw. Er gebeurt weinig in het verhaal hier en daar een beetje politiek maar verder kon ik er geen spanningsboog in ontdekken. Het verhaal leest wel gemakkelijk en daardoor las ik het boek toch uit, ondanks het feit dat het me niet kon boeien.
0	Dat is ook logisch dat het boek niet voor goede slapers is en misschien was het ook geen goed idee om het te lezen. Iemand had het mij aangeraden omdat er veel feiten en tips in staan om je te helpen met beter te leren slapen. In mijn geval ben ik meer gaan piekeren over mijn slaapgedrag, wat een averechts effect is van de bedoeling van het boek. Ik weet wel dat het voor slechte slapers een oplossing kan bieden m.b.v. het slaapdagboek.
0	Max Barry_s science fiction thriller _Lexicon_ heeft te wisselende spanningsboog Up and downs Lexicon is een boek met ups and downs. Het start aanvankelijk goed. De soms wat absurde gebeurtenissen trekken je als lezer het verhaal in. Je wil het kunnen plaatsen en weten hoe het verder gaat. Maar Barry weet de aandacht niet vast te houden. Halverwege het boek is er nog nauwelijks sprake van spanning. Naar het einde van het verhaal toe weet hij de spanning snel opnieuw op te bouwen, maar op zo_n manier dat het ten koste gaat van de plot. De ontknoping is een ware afraffeling van gebeurtenissen. Door het middengedeelte van het boek te comprimeren en het einde meer aandacht te geven, zou het een sterkere thriller geweest zijn. Daar moet dan meteen bij gezegd worden dat het eigenlijk geen thriller is. Het heeft er zeker elementen van, maar het is eerder een science fiction verhaal. Het verhaal bevat veel onrealistische elementen. Sterke gelijkenissen Het verhaal toont grote gelijkenissen met Libri di Luca van de Deense schrijver Mikkel Birkegaard. Daar gaat het over lezers, die door het lezen van teksten anderen (de ontvangers) kunnen benvloeden. Bij Lexicon zijn het dichters die anderen met woorden kunnen 'breken'. In beide boeken wordt de macht gebruikt voor slechte bedoelingen, en bestreden door de hoofdpersonages. Oog voor detail en omgeving Na het lezen van het boek kennen we de hoofdpersonages Emily en Wil niet echt. Barry heeft er de voorkeur aan gegeven een actiethriller te schrijven, met oog voor detail van gebeurtenissen en de omgeving, niet om de karakters uit te diepen. Ontbreken tijdsaanduiding Lexicon kent geen complexe verhaallijnen, het verhaal wordt in hapklare brokken verteld, door verschillende personages. Wat het soms wel moeilijk te volgen maakt, is het ontbreken van een tijdsaanduiding. Dit hoeft niet expliciet vermeld te worden bij de gebeurtenissen, maar nu is het gissen wanneer iets plaatsvond. Vaak merk je pas gaandeweg een hoofdstuk dat je in een compleet andere periode beland bent. Conclusie Het boek een middenklasser noemen zou het te kort toen, maar een topthriller is te veel eer. Lexicon is een aanrader voor wie tussen drukke dagelijkse beslommeringen even wil vluchten in een andere wereld, zonder te veel te moeten nadenken bij een boek.
0	Ik kon de start van dit boek ergens nog wel waarderen maar zodra duidelijk werd ( en dat was vrij snel, want dat staat ook op de achterkant van het boek) dat de vermiste zus was vermoord ging het bergafwaarts met het verhaal en kreeg het een kinderachtig tintje. Rosamund deed erg haar best en dat was nou net het probleem. Ik wil dat tijdens het lezen niet doorhebben. Er was niets verrassends aan en er was al helemaal geen angstaanjagend complot. Er zaten tranentrekkende gaten in het verhaal. Door verschillende personages en een afwijkende schrijfstijl te gebruiken is er nog een laffe poging gedaan om het onvoorspelbare neer te zetten. Dit werd nog wel gecombineerd met een kleine ( ik zal eerlijk zijn , ook voor mij een onverwachte) twist op het einde. Het had een aflevering van Midsomer Murders kunnen zijn, je weet wel, de dader is altijd degeen die je niet verwacht.
0	Bij het geven van mijn waardering twijfelde ik tussen 2 of 3 sterren. Toch gekozen voor 2 sterren, omdat het verhaal op zich niet slecht is, maar ik vond het verhaal niet echt spannend. Daarnaast had ik momenten van verwarring, omdat er veel verschillende namen / karakters in voor kwamen. Hierdoor was ik af en toe de draad kwijt en verloor ik een beetje het overzicht richting de ontknoping aan het einde van het boek. Op zich geen slecht verhaal, maar het kon mij niet echt boeien.
0	Winterberg haalt het niet bij de boeken die Goeken zelf schreef. Het plot is mager en gezocht. Verder is de stijl waarin het geschreven is niet best. Een boek dat hoogstens als tussendoortje gelezen kan worden voor het geval men zich heel erg verveelt. Dus bij wachten op een trein of wachten op Schiphol.
0	Na het lezen van de positieve recensie op Crimezone besloot ik dit boek te kopen (wat zelden gebeurt). Ik verwachtte bijgevolg veel van dit 'stormachtig' verhaal. Maar ik bleef op mijn honger zitten. Het verhaal was stereotiep doorheen de verschillende episodes en met momenten saai (vooral wanneer Blanchard de theorie achter een tornado-ontwikkeling uitvoerig beschrijft). Doorheen het verhaal heb ik de spanning gemist, zelfs wanneer het tot een confrontatie komt tussen Charlie Grover en de moordenaar. Een echte afknapper dus...
0	Niet door heen te komen. Slechte boek van John green.
0	puberaal boek veel tekst weinig verhaal.
0	Wat me de eerste pagina’s irriteerde was de opsomming van weetjes en feitjes. Tentoonspreiden van kennis of zoekresultaten, ik heb daar niet zo veel mee. Verder leest het als een vergaderverslag. Misschien doe ik het boek nu tekort; ben gestopt met lezen.
0	Een boek met prachtige woorden en dito zinnen. Maar deze garanderen nog geen mooi boek! Ik heb het boek geluisterd en dat is dan de enige reden dat ik het uit heb, hoewel de stem van de voorlezer verschrikkelijk is, maar dat went op den duur. Ik vond het nergens over gaan en toen ik het eindelijk een beetje interessanter vond worden was het bijna uit. Meer dan 2 sterren kan ik het echt niet geven, spijtig, want ik had het boek al heel lang op mijn lijstje staan.
0	Na het lezen van 'Bron', Rik Ravens debuut, was ik een beetje huiverig om aan nog een werk te beginnen: dat boek miste een goede redactie en was niet echt om door te komen. Aangezien ik haar tweede boek ook in de kast had liggen, besloot ik het er toch op te wagen en helaas, het viel net zo hard tegen. Haar schrijfstijl vond ik moeilijk om doorheen te komen, de personages vond ik niet geloofwaardig reageren op gebeurtenissen en eerlijk gezegd ook erg stereotype. Wederom vond ik het een hele opgave om dit boek uit te lezen. Het krijgt anderhalve ster van me.
0	Wat heb ik mij geergerd aan de hoofdpersoon. Von het eind aan elkaar gebroddeld.
0	Na de eerste 2 delen gelezen te hebben, keek ik echt uit naar dit boek. En dit was een flinke tegenvaller. Eindeloze beschrijvingen tot vervelens toe. Het boek komt niet op dreef en kon best de helft minder dik zijn. Heel jammer want haar debuut was zeer sterk!
0	Helaas, weer een voor mijn niet-uitgelezen-lijstje. Wat een goedkoop boek! Schrijfstijl, inhoud, karakters, uitvoering, het is zo niks allemaal.
0	Zo genoten van Ventoux, maar me zo verveeld met Masser. Wat ik vooral slecht vond aan het boek is dat de personages verschrikkelijk flauw zijn. Ook vond ik er totaal geen spanningsboog in zitten. Je weet welliswaar niet precies hoe het eea zal lopen, maar zo ongeveer kan je het wel raden. Vond het boek op de een of andere manier ook 'rommelig'. Soms had ik pas na een paar bladzijden teveel door dat het verhaal in tijd vooruit gesprongen was (kan ook komen doordat het boek me weinig boeide, waardoor ik minder oplettend was) Soms begreep ik niet helemaal wanneer het verhaal zich afspeelde. Een bepaalde prijs wordt in guldens gegeven, maar dan stuurt iemand een bericht in chattaal die we toen nog niet kenden (volgens mij), Ook was ik af toe even de draad kwijt met de familieleden. Vond het wel aardig om de stukjes familiegeschiedenis te lezen, maar zag er voor het verhaal niet echt de toegevoegde waarde van. De reden waarom ik twee sterren geef (ipv 3, voor het aardige verhaal) ligt vooral aan het feit dat de personages 'typetjes' zijn. Ik houd daar niet zo van. Maakt een boek voor mij oppervlakkig.
0	Fluister is het tweede deel van de Wolves of Mercy falls. Ik dacht dat mijn leessmaak niet verandert was, maar blijkbaar is dat niet het geval. Deze serie is voor mij re-read en ik weet nog dat ik er best wel enthousiast over was, maar nu kom ik er met moeite door heen. En dat na alle moeite die ik heb gedaan om deze boeken te krijgen. Het is het allemaal net niet. Het boek begon mooi, en ik ben nog steeds dol op Sam en Grace samen, maar meer ook niet. Ik weet niet, ik leef niet meer zo mee, ik voel me niet meer zo verbonden met het verhaal als ik vroeger was. Er zijn gewoon een paar elementen in het verhaal die nogal onlogisch zijn. Zoals de ouders van Grace die tegen Sam zijn, ze moeten toch juist blij zijn dat ze een vaste vriend heeft en dat Grace meer ouder is voor hun dan zij voor haar. Ik ergerde me ook weer aan Grace en haar “ziekte” dit keer, het is logisch met het verhaal, maar op de een of andere manier niet helemaal juist. Sam blijft nog steeds mijn favoriet, met zijn papieren volgels. Hij is wel echt een denker, ook over zichzelf en nu heeft hij ook nog eens zoveel verantwoordelijkheid. Isabel mag ik ook wel. Ze is heel interessant, meer dan haar uiterlijk en haar reacties. Ze denkt echt na en neemt het heft in handen. Ik vind haar ook leuk met Cole, ook al begrijp ik niks van Cole. Ik zou mezelf totaal niet willen verliezen, aan het wolf zijn, aan niks. Het valt me op dat veel van de personages in deze boeken “beschadigd” zijn door iets in hun leven, in hun verleden en dat dat er allemaal uit komt in het verhaal. Wat ik wel weer mooi vind is dat ze ondanks alles, ondanks hun gevoelens, er wel voor elkaar zijn, elkaar helpen, omdat ze toch in hetzelfde schuitje zitten. Hoe erg ze ook verschillen met hun karakter van elkaar, door hun verleden, hun keuzes, toch zijn ze er voor elkaar. Het jammere, maar ook eigenlijk interessante vind ik dat ze het magische van het weerwolf zijn afhalen, ze maken er iets wetenschappelijk van. Totaal onverwacht en origineel, waar je in Forever, het derde en laatste deel vast meer over gaat lezen.
0	Een boek waar de meningen duidelijk verdeeld over zijn: je vindt 't geweldig of je vindt er helemaal niets aan. Voor mij was het laatste het geval: te veel karakters, weinig sympathieke karakters en geen ontwikkeling in de karakters. Daarnaast veel bijzaken die, in plaats van een sfeerbeeld te scheppen of spanning op te bouwen, vooral voor afleiding zorgden. Maar goed, wel vlot geschreven, dus had ik 'm snel uit. Bijkomend voordeel: voor de Reading Challenge heb ik de 'boek met 1 of 2 sterren'-categorie nu afgevinkt. Maar had natuurlijk liever gehad dat ik het niet eens was met de recensent.
0	De noodkreet in de fles is geen echte cold case story in de ware zin van het woord want tot op het ogenblik van de ontdekking van het document had de politie zelfs geen weet van het geval. Het is vooral in het begin gebaseerd op het beproefde procedé van de steeds maat klaarder wordende foto zoals in de film No way out (uit 1987), en voorzien van de nodige cliffhangers. Adler-Olsen is geen geboren verteller zoals, bijvoorbeeld, Henning Mankell er wel een is. Alles verloopt wat moeizamer. De personages zijn ook minder doortimmerd. Zo houdt de figuur van Assad met de dag minder steek. Het is duidelijk dat die een grondige revisie nodig heeft. Dat een politievrouw er even tussenuit moet is aanneembaar, dat ze zich door haar samenwonende zuster laat vervangen om geen inkomensverlies te lijden, is het al veel minder. Het reduceert trouwens de hele Q-sectie tot een zootje naïevelingen. Net als in De vrouw in de kooi wordt de spanning op twee vlakken opgebouwd. Een in het heden binnen de Q sectie, die zonder tijdsdruk vanwege zo lang geleden, zich zeker niet fulltime bezig houdt met het ontcijferen van de halfvergane boodschap. Ze werken dus ook aan een aantal brandstichtingen, waarvan je op de duur vindt dat die enkel dienen om het aantal paginas te verhogen. Dan is er de spanningsboog van het verleden, ten tijde van de misdaden. Die laatste worden van langsom weerzinwekkender beschreven. Een fenomeen dat de lezer al van bij het begin voelt aankomen en dat doet daar geen goed aan. Erger, het maakt van de lezer een hulpeloze toeschouwer die zich in stijgende mate onbehaaglijk gaat voelen ja zelfs de neiging krijgt het boek weg te leggen en dat was het dan te zeggen. De verklaring voor de niet aangegeven verdwijningen functioneert amper. Dat de normale politie, nadat steeds maar meer aanwijzingen worden gevonden, autonoom dan nog, de zaak niet ernstig neemt of zegt geen tijd te hebben, is ronduit onvoorstelbaar. Alsof er geen officier van justitie bestaat. De kaars die aan twee einden brandt, is meteen ook de achilleshiel van het geheel. Er moet voortdurend uit het verleden worden bijgetankt opdat de Q-sectie in het heden aan de slag kan blijven. Het eindspel doet de deur toe. Omdat het veel te traag en te moeizaam verloopt, met nog te veel extra achtergrondinformatie, verliest de lezer alle interesse en begint alineas over te slaan. Even later kan de eigenlijke uitkomst hem geen barst meer schelen. De kaars die aan twee kanten werd aangestoken is dus lang voor het einde opgebrand. Daarom 2.
0	Wat een saai boek is dit zeg! Ik hoopte een beetje op 50 tinten maar het valt erg tegen. Ben gewoon blij dat ik het uit heb! Er staat dat het een spannend verhaal is maar er gebeurd eigenlijk niet heel veel. Wat dan een verhaal moet voorstellen had in 3 bldz verteld kunnen worden. En eigenlijk kan je al raden wat er gaat gebeuren. Geprobeerd wordt om de "seks" in dit boek nog iets heftiger te omschrijven dan in de 50 tinten boeken maar ze kunnen er gewoon niet aan tippen! Zeker geen aanrader dit boek.
0	Mij viel het tegen, deze veelgeroemde thriller. Beetje gekunsteld en onwaarachtig verhaal. Hayder haalt veel gruwelen uit de kast, maar de ontknoping lag voor de hand. Veel mooischrijverij, dat wel. Het onderwerp is origineel - nooit gedacht dat je over een massamoord een actuele thriller kon schrijven. Een beetje bedenkelijk is wel dat het cliché van de Wrede Jappen op geen enkele manier wordt genuanceerd. In het verhaal komt niet één 'gewone' Japanner voor!
0	Ik begin wel gelijk wel te zeggen dat het geen vervelend verhaal was om te lezen. Maar een thriller... nee. Er zat totaal geen spanning in. Het verhaal gaat meer over het wel en wee van een aantal appartementen bewoners uit een straat.Nogal apparte bewoners. Het verhaal start gelijk met allemaal kleine stukjes over de bewoners,dat schept gelijk al verwarring. Ik had nog niet eerder iets van Ruth gelezen en zal naar dit boek ooit nog wel eens een boek van haar gaan lezen, maar een favo plekje krijg zij niet van mij.
0	De fictiethrillers van Stan kunnen me minder bekoren dan zijn non-fictie. Een eerder rommelige manier van schrijven maar geeft dan wel op zijn manier vaart in het verloop. Anders dan het her en der springen van de ontwikkeling van de plot met (te) lange hoofdstukken. Misschien iets te ingewikkeld toch. Zijn tweede boek laat ik eventjes liggen voor ik er aan begin.
0	Het verhaal vliegt alle kanten op, en kon er dan ook geen touw aan vast knopen. De achterflap belooft veel. Er staat bijvoorbeeld 'in een razend tempo' maar dat is niet te ontdekken. Het blijft juist steken op bepaalde punten. Voelde evenmin een connectie met de hoofdpersoon. Jammer.
0	Op zich een goed verhaal en prettig geschreven..maar ik vond er teveel personages in zitten die allemaal te oppervlakkig waren. Misschien was het verhaal sterker geweest als vanuit 1 persoon beschreven zou zijn geweest.Het moraal aan het einde is zelfs een beetje irritand.
0	Veel humor zal me waarschijnlijk ontgaan omdat ik de politieke situatie erachter niet ken. Andere zaken zijn zo links artistiek politiek correct dat ik de neiging krijg om het beschreven papier voor heel wat anders te gebruiken.
0	Ibiza, is een heerlijk boek voor vakantie of als een leuk en vlug tussendoortje. Alles gaat snel en daardoor geen ellenlange hoofdstukken. Soms een tikkie over the top. Maar toch met een verrassend eind. Spannend, maar geen thriller.
0	Zonde van mijn tijd geweest. Ik vond er echt niets aan. Thrillers zijn, denk ik, gewoon niet mijn ding.
0	Deze recensie is, in tegenstelling tot wat je van een 1 sterrenrecensie verwacht, niet negatief. Het boek is op zich wel leuk, en de schrijfstijl is zeker goed. Alleen is dit boek leuker voor de jeugd dan voor de iets oudere Young Adult laser zoals ik. Ik ben sowieso al geen fan van sprookjes, maar in het kader van de #MafiReadalong van Blossom Books heb ik besloten dit boek toch een kans te geven. Ik vind de Touching Juliette serie superleuk, maar hier kom ik niet doorheen. Het verhaal krijgt mij totaal niet in zijn greep. Ik hoopte het zo snel mogelijk uit te hebben, maar bij 40% ben ik gestopt. Het ging gewoon niet. Ik zal het boek zeker wel aanraden voor de wat jongere lezers en voor mensen die van sprookjes houden. Het heeft veel weg van Alice in Wonderland en dat sprookje vind ik sowieso al niet leuk. Sprookjes en ik zijn gewoon geen goede combinatie en dat heeft Verdermeer maar weer eens bewezen.
0	Een leuk boek om tussendoor te lezen, je weet eigenlijk al hoe het afloopt, maar ach dat mocht de leespret niet drukken.
0	In het begin vondt ik het boek echt spannend toen het begon over de viralen en overleven. Ik had echt zoiets van oh ik moet verder lezen. Maar op een gegeven moment vond ik dat het boek een beetje te langdradig werdt en kreeg ik toch moeite om het boek verder te lezen. Ik heb er een jaar overgedaan en toen ik het einde las dacht ik heb ik het hiervoor verder gelezen. Het boek leest makkelijk en trekt je echt wel mee in het verhaal dat je gewoon even van de wereld bent. En dat is natuurlijk ook de bedoeling. Voor de rest was het een leuke boek maar ik zou het boek zeker niet nog een keer lezen!
0	Op een berg in een verkaveling voor de gegoeden, woont de familie Vandersanden, vader Stefaan, moeder Mieke en dochter Sarah. Stefaan is onderaan de ladder begonnen in een farmaceutisch bedrijf waar toch iets mee scheelt. Hij reist de wereld rond. Mieke blijft thuis en heeft de vreselijke gewoonte om alles heel netjes te houden, te plannen en voor te bereiden, en vooral om tapijten te kammen. Sarah mag niets omdat Mieke haar zo kort houdt. Op zich niets om een spannend verhaal van te maken. Onderhuids is er veel dat de buitenwereld niet mag zien, wat zal men wel niet denken. Emoties worden niet getoond want daarmee kan men niet omgaan, dat is trouwens voor het gewone volk. Geld maakt duidelijk niet gelukkig. Wanneer Stefaan in het buitenland overlijdt, probeert Mieke met alle macht te doen alsof alles in orde is. Mieke en Sarah leven volledig naast elkaar in hetzelfde huis, kunnen niet met elkaar praten, alleen maar ruzie maken. Sarah vertrekt naar Amerika en laat haar moeder alleen achter.
0	Helaas kon dit boek mij niet bekoren. Het verhaal begon goed, maar zakte toch vrij snel in waardoor het erg langdradig werd. Ik had de neiging om steeds passages over te slaan. Het kon mij niet echt boeien.
0	Met Wandelen, een filosofische gids biedt Frédéric Gros de lezer vooral een bundeling gedachten over aspecten van het wandelen (traagheid, gevoelens van welzijn, vrijheden …), afgewisseld met een inkijk in het (wandel)leven van enkele wandelminnende filosofen en auteurs (Nietzsche, Kant, Rousseau, Thoreau, Rimbaud …). Deze levensbeschrijvingen bevatten aardige wetenswaardigheden en de inzichten die filosofen over wandelen poneerden, vinden we terug in Gros’ bespiegelingen over wandelen. Een boek waarin de geoefende wandelaar zich zeker terugvindt en de niet-wandeldende lezer van het nut ervan weet te overtuigen, of zelfs tot wandelen aanzet.
0	Aardig verhaal maar absoluut geen thriller, eerder een psychologisch verhaal waarin een jaar uit de levens van een aantal zeer diverse personen wordt gevolgd. Bij het lezen van het laatste hoofdstuk krijg je het idee dat de schrijfster snel het verhaal wil beeindigen: in recordtempo valt alles op zijn plaats.
0	Zo blij dat dit boek uit is, het leest vlot daar niet van, maar de spanning bevind zich pas op de laatste bladzijden. Als ik een boek uit heb tegen de avond wacht ik normaal om te beginnen in een nieuw boek tot de dag nadien, maar ik moest dit erg slechte boek zo snel mogelijk uit mijn gedachte krijgen (zoals de wrange smaak van een vies drankje) en de eerste 5 bladzijden van dat nieuwe boek heeft al meer spanning dan in de 288 pagina's van deze bladverspilling. Psychologische thriller lees ik dan op de achterkant vermengd met het filmische en angstaanjagende van Stephen King en Michael Haneke. De mensen die dit hebben geschreven moeten dringend een boek van Sebastian Fitzek lezen, die weet tenminste wat een psychologische thriller is. Ik stel mij hierdoor meer en meer de vraag of dat die recensenten zulke boeken wel effectief lezen. Op de voorkant staat dan nog 'bezorgt de lezer hartkloppingen', de enige hartkloppingen die ik had nadat ik het boek had gelezen, was na mijn cardiotraining op de fitness. Als deze schrijver nog iets uitbrengt dan zal ik met veel plezier gewoon de film zien, die duurt minder lang dan de tijd die ik hier aan verspild heb.
0	Ik ben tot ongeveer de helft van het boek gekomen, maar vond het heel veel lijken op Judas. Naar mijn idee stonden er in dit boek niet echt nieuwe dingen.
0	Als ik fantasy lees dan geloof ik alles, vliegende trollen, boze heksen, dansende dwergen, pratende bomen, strijdende ridders tegen het kwaad, ik koop het allemaal. Maar dit boek pruim ik niet. Ik heb het weggelegd , niet uitgelezen en ik pak het nooit meer op.
0	Ik heb alleen maar negatieve recensies over het Boekenweekgeschenk gelezen. Mensen, zo slecht is het nu ook weer niet. Ik heb het met plezier gelezen.
0	Ben aan het boek begonnen omdat het een meeslepend verhaal en triller van het jaar zou zijn , het verhaal is bijna niet te volgen , heb het wel uitgelezen en op het einde denk je dat het verhaal dan toch nog spannend wordt maat het is zo'n vaag verhaal dat het gewoon niet te volgen is .
0	Het hele idee van een mannentester vind ik wel grappig. Een boek over wraak en hoe daar mee om te gaan. Ook heel logisch dat iemand met zo'n beroep mannen niet vertrouwt. Wat dat betreft vind ik de robot die wordt aangedragen en hoe daar uiteindelijk op gereageerd wordt wel passend in het boek. Het is geen literatuur maar ik vond het wel een grappig verhaal voor even tussendoor.
0	Wegens hoge verwachtingen het boek aangeschaft en gelijk gaan lezen. Niet wat ik ervan verwachtte maar hij las wel lekker weg.
0	Het boek is meer een psychologische roman dan een thriller. De psychologie van de politieagent en al zijn foute keuzes worden uitgebreid behandeld. De misdaad komt er karig van af. Het boek zou beter een psychologische roman genoemd kunnen worden en misschien voldoet hij dan aan de verwachtingen van de lezers die dit genre lezen. Maar het boek een thriller te noemen is niet juiste keuze. Het misdaadgehalte in Kruisverhoor is meer een gegeven maar niet de rode draad in het boek. Op het eind van het boek blijf je nog steeds afvragen of de misdaad wel of niet opgelost is of. Jammer maar het is niet mijn boek geworden.
0	Jeetje wat matig zeg, ik had een stuk of 5 Scarpetta's gelezen en was hier met goede moed aan begonnen. Na een paar blz's had ik al door dat je het Eindstation gelezen had moeten hebben, maar ik besloot toch door te gaan. En dat werd dus een teleurstelling; spannend en vol aanwijzingen zoals haar eerste boeken is het zeker niet. Alles hangt van toeval aan elkaar en is echt totaal onrealistisch, dat laatste mag natuurlijk af en toe maar slaat hier totaal door. Jammer, jammer, jammer. Ik ga het Eindstation nog even lezen, maar ik verwacht er niet al te veel van eigenlijk.
0	Sorry, weinig van te zeggen. Heb dit boek namelijk na een poosje weggelegd. Misschien dat ik het nog eens ga proberen op een later tijdstip, maar voor het moment even niet.
0	Ik vraag mij af of Noort last had van een writersblock. Wat een ontzettend voorspelbaar verhaal zeg. Noort kan beter veel beter. Nieuwe buren overtuigd niet: je betaald 18 euro om vervolgens zwaar te worden teleurgesteld. Ik hoop dat Noort volgende keer weer presteert. Als dit het eerste boek was wat ik van Noort had gelezen had ik haar geen 2e kans gegeven.
0	Dit was mijn eerste Nicci French. Ik moet zeggen dat ik wel benieuwd was hoe het af zou lopen, en het daarom snel uit had. Toch viel het me zwaar tegen. Ik ergerde me enorm aan het gezemel van Jane (de hoofdpersoon)... ze was ook in werkelijk élke scène aan het eten, drinken, roken, huilen - of een combinatie van deze activiteiten. En die onnatuurlijke dialogen die erin zitten!! Ik moest de hele tijd maar denken "zo praten mensen niet", en dat stoorde me nogal bij het lezen. Het eind vond ik nogal kort en afgeraffeld, als je kijkt naar de lange opbouw. Het hele boek lang wordt elke emotie tot vervelens toe uitgerafeld, maar aan het eind, als je écht benieuwd bent, wordt er niet op in gegaan. Voorlopig geen Nicci French meer voor mij.
0	Dit boek moest geweldig en herkenbaar zijn voor mensen die hardlopen. In verschillende hardloopmagazines werd het boek aanbevolen. Heerlijk om te lezen......Helaas heb ik een andere mening. In het boek zit totaal geen verhaal. Ze loopt een aantal keer de marathon en elke keer is het zwaar en zet ze door. Het is een soort dagboek, maar dan onsamenhangend geschreven. Na drie keer een soort gelijk verhaal gelezen te hebben was ik er wel klaar mee. Daarna kwamen er tips om te gaan hardlopen..... bijna 40 blz, waar ik niet op zat te wachten. Echt een teleurstelling is dit boek.
0	Zwak tot redelijk. Wanneer de moorden op de politie starten gaat het verhaal volledig de mist in. Het is niet omdat er een film is gemaakt met Leonardo DiCaprio over het boek, dat het dan een goed boek zou zijn. Hij maakte naam als scripschrijver en misschien kan hij beter dat blijven doen. Als thrillerschrijver, sorry, kan hij mij niet bekoren.
0	Toen ik meedeed aan de actie om dit boek van Hebban te mogen lezen, leek het me een intrigerend boek. Toen ik later de saaie cover in de boekhandel zag, wist ik dat ik dit boek nooit had gekocht en gelezen, zonder deze actie. Het boek begint met een intrigerende schets, maar tegen het moment dat de journalist in de kast belandt, wordt je meegenomen in een voyeuristische overpeinzing. Van daar af aan, vind ik het een zeer onrealistische aaneenschakeling van gebeurtenissen, vertelde verhalen en gedachtespinsels. Er zitten aardige lijnen in het boek, maar deze worden onvoldoende uitgewerkt. Al voor ik op de helft van het boek was, overwoog ik om te stoppen. Maar de belofte om een recensie te schrijven, vraagt ook om het uitlezen van het boek, wie weet wat er nog komt... Gezien de dikte besloten dan toch door te lezen, maar het bleef teleurstellend. De ontdekking in het dagboek is inderdaad verrassend, maar valt nogal uit de lucht. Het einde is vreemd. Er had met dit plot zoveel meer gekund. Het boek is geschreven in een stijl die mij niet aanspreekt. Ik zal dit boek dan ook niet aan iemand aanraden.
0	Wat een moeijlijk te volgen boek. Lagercrantz gebruikt veel woorden, heel veel woorden. Dat maakt het luisteren naar dit boek een grote brij. Natuurlijk bestaat elk boek uit woorden, maar hier zijn de woorden aan een geregen tot lange lange zinnen. Ik ben nog tot halverwege hoofdstuk 6 gekomen, toen heb ik het afgesloten en van mijn mp3 speler verwijderd. Jammer. Ik vind het een gemiste kans om iets goeds voor een breed publiek naar buiten te brengen.
0	Ik heb nu een behoorlijk stuk gelezen en ik ben in het boek gestopt. Mij stoort het grove taalgebruik en de vele vloeken. Wellicht is het een goed boek, maar het irriteert mij mateloos en het boek wordt nu gesloten.
0	Ik vind het wel een aardig verhaal. Het leest lekker weg en dat het verhaal zich afspeelt in een gebied van amsterdam waar ik bekend ben, geeft het toch iets extra. Wat mij betreft een leuk boek.
0	Toen ik de korte inhoud van het boek las, dacht ik dat dit boek een humoristisch verslag zou worden van de aligator Albert tijdens zijn reis naar Orlando. De cover vond ik ook wel goed gevonden, tot ik het boek las. Toen klopte de cover niet met wat er in het boek stond want Albert zit in een wasteil in de auto en niet vastgebonden op het dak van de auto. Ik denk dat je van dit boek houd of helemaal niet, ik zit helaas in de tweede groep. In plaats van humor vond ik meer trieste stukjes in het boek. Ook vond ik dat sommige stukken zo wat snel verteld werden en niet goed uitgewerkt waren. Ook dat Elsie echt alles kan is zo ongeloofwaardig, ik vind daar niets grappig aan. Ook zijn sommige stukken zo moeilijk te begrijpen en moest ik overslaan nadat ik geprobeerd had om ze nog eens te herlezen. Jammer dat er niet meer over Albert gesproken werd maar volgens mij heeft hij nooit echt bestaan en was dit maar om het verhaal wat op te smukken. Helaas voor mij geen boek om nog eens te lezen
0	voor mij was dit boekje niet meer dan letters op papier; ik kon er geen touw aan vastknopen! Vraag me niet in drie zinnen waar het over gaat want dat kan ik niet. Voor mij geen juweeltje dus. Ik kom niet verder dan 1 duimpje.
0	Wauw, ik heb dit boek gelezen in ruil voor een recensie van 150 woorden. Maar ik heb geen idee hoe ik aan de 150 woorden moet komen. Ik heb meerdere keren geprobeerd om door dit boek heen te worstelen, maar keer op keer lukte het me niet. Ik las het eerste hoofdstuk denk ik wel tien keer, maar als je me nu zou vragen waar het over gaat dan moet ik helaas toegeven dat ik het niet weet. Het verhaal pakte me helemaal niet, en ik kwam er gewoon niet doorheen. Het klonk zo veelbelovend, maar helaas, ik kon er echt niets mee. Het is gewoon niet mijn type boek denk ik. En ik heb het uiteindelijk maar gewoon op gegeven. Normaal lees ik zo'n beetje alles, maar door dit boek kwam ik helaas niet heen. Helaas was dit dus voor mij een zware teleurstelling.
0	Op de cover kan je een leuke tekst lezen. Het lijkt een heel avontuurlijk, spannend verhaal. Ik begon met veel zin te lezen, na een paar hoofdstukken werd het boek langdradig, ik moest mezelf aanzetten om verder te lezen. Het boek leest zeer traag, er zitten ook niet veel spannende of avontuurlijke verhalen in. Maar de boodschap dat het boek wilt overbrengen vind ik wel heel mooi. Het thema 'gelijke behandeling voor vrouwen en meisjes' past volledig in onze hedendaagse context.
0	Ik vond dit een teleurstellend boek. Het gaat over een familie, meerdere generaties van dezelfde famile vanaf de tijd van Stalin tot de DDR na de val van de muur. Iedere generatie houdt er andere politieke overtuigingen op na. Dezelfde situaties worden door verschillende ogen bekeken om de andere overtuigingen te leren kennen. Ik had meer van dit boek verwacht.
0	Ik heb dit boek gelezen omdat het een klassieker is en er in zoveel andere boeken, films e.d. naar wordt verwezen. De twee verhalen zelf vond ik eerlijk gezegd nogal tegenvallen. Het 'gibberish' van Carroll, de geestig bedoelde droomdialogen en de woordgrapjes konden mij niet boeien. Ik kon er geen diepere betekenis inlezen of een bijzondere sfeer in ontdekken (zoals de wel sterk tot mij sprekende sfeer in de dromerige verhalen van bijvoorbeeld Arthur Machen en Thomas Ligotti of in het onlangs verschenen Thornhill).
0	De zoektocht van ouders naar hun verdwenen zoon in het Argentinië van Videla. Ze worden van het kastje naar de muur gestuurd wanneer ze informatie will over hun zoon, waar hij is. De rij wachtende ouders die in hetzelfde schuitje zitten is lang. Ze doen echt alles om informatie in te winnen
0	Ik kan weinig toevoegen aan de reacties hieronder want zo heb ik het boek ook ervaren. Het is gewoonweg saai en langdradig moest het niet zijn dat de vertrouwde geliefde personages terug kwamen dan had ik hem zelfs niet uitgelezen. Een afknapper na zijn vorige tittels.
0	Ik vond het boek eigenlijk heel erg voorspelbaar, ik ergerde me daar best aan tijdens het lezen. Het verhaal is ook niet fijn qua opzet. Door de wisselende perspectieven worden sommige stukken wel 3 keer herhaald, wat gewoon te vaak is om nog spannend te kunnen zijn. De personages zijn ook erg oppervlakkig en niet uitgediept.
0	Misschien raak je gewend aan de schrijfstijl van Brown maar ik had al snel de clue door. De spanning was daarmee snel verdwenen helaas. De vorige twee pakten me wel. Gezien de reacties van anderen een bijzondere reactie lijkt mij. Ik had me er op verheugd maar moest hem teleurgesteld wegleggen. Misschien lees ik teveel thrillers en raak ik verwend. Helaas, het?is niet anders.
0	Over het algemeen vind ik haar boeken spannend en goed en helder geschreven. Maar dit boek vind ik lastig. Niet alleen door de vele karakters, ik mis de spanning en het onderwerp van een veenlijk en de zoektocht naar een historisch gedicht vind ik niet interessant. Dus na 50 pagina's ben ik er mee gestopt.
0	Helaas afgehaakt bij blz 120. Wat een tegenvaller. Lackberg kan veel beter.
0	Ik neem me altijd voor elk boek helemaal uit te lezen zodat ik een goed oordeel kan geven. Ik heb dit boek in 2 dagen uit gelezen, niet vanwege de spanning en de erotiek maar om er zo snel mogelijk vanaf te zijn. Het boek is niet boeiend geschreven, de erotische scenes zijn afgeraffeld en ook het thrillergedeelte komt in mijn ogen niet tot zijn recht. De schrijfstijl pakt me niet, het grootste gedeelte van het boek gaat over kunst. Vraag me af waar al de ophef vandaan komt dat iedereen dit boek gelezen moet hebben. Voor mij zeker geen bestseller. Ik vind 2 sterren echt de max.
0	Dit boek kon me absoluut niet boeien. Matig verhaal, weinig spanning. Terug naar de kust vond ik geweldig, maar deze is om gauw te vergeten.
0	Het is ook al door anderen aangegeven. Het duurt allemaal te lang. De schrijver had er met de stofkam doorheen moeten gaan en dan was het hoogstwaarschijnlijk een goed boek geworden. De schrijver heeft absoluut talent, maar moet zijn gedachten meer uitspreiden over eventueel volgende boeken. De spanning en de verrassing, het noir-effect die het verhaal aankleven zijn eigenlijk erg goed, maar het valt weg in de woorden- en gedachtenbrei van de hoofdrolspeler.
0	Ik had meer verwacht van dit boek, vond het toch wel een beetje tegenvallen. Het verhaal leest op zich lekker weg maar ik vond het niet spannend genoeg voor een thriller en het verhaal vond ik erg voorspelbaar.
0	Wat een tegenvaller was dit zeg. Waar ik juist veel humor had verwacht kwam dat er maar bar weinig in voor. Sommige stukken waren wel leuk, oprecht en dat is echt wel mooi aan het boek. Kan er ook niet echt een tijdlijn in vinden wat ik wel storend vond.
0	Zegt genoeg!
0	Coppers is al een tijdje over zijn hoogtepunt heen. Ik was een groot fan en las alle boeken, maar de laatste drie, vier boeken vallen me erg tegen. Coppers is een beetje te veel op zijn eigen creaties gesteld geraakt en het gevolg is dat de beschrijving van de persoonlijke relaties nogal klef worden. Boven is het aandeel Masson veel te groot. En waarom hij als gevoelige 'intelectueel' in de markt gezet moet worden is mij niet duidelijk. Ik vind het nogal potsierlijk. Zo raakt hij helemaal overstuur van het bericht dat er een middeleeuws boek, waarvan hij het bestaan niet eens kende, verdwenen is. Ongeloofwaardig, bovendien is het een vervelende zuiplap. Zo jammer allemaal.
0	Ik heb het boek niet eens uitgelezen, omdat er niks gebeurde. Ik vond het heel saai.
0	Zeer bekrompen en voor de hand liggend verhaal. Maak een cirkel met een passer en duw daar een klein verhaal in over liefde, wraak en doorzichtige psychologische spelletjes.
0	Inmiddels heb ik al zijn werk gelezen, maar vind dit duidelijk het minste boek. Er zit erg veel van alles in het boek: personages, dramatiek en levenslessen. Ik vond niet alle karakters goed uitgewerkt, ze bleven karikaturen en flat characters. Meeleven werd moeilijk (wie vertelt nu wat). Twee sterren helaas.
0	Laat maar zitten, lijkt me. Het begint aardig, maar de spanning ebt weg alsof de hele oceaan leeg stroomt. Het aardige thema verdiende beter. Voor mij geen Crichton meer.
0	Het taalgebruik in dit boek is veel lyrischer en beschrijvend dan een doorsnee boek, en als je die taal dan uit de mond van dertienjarige meisjes laat komen, klinkt alles heel overtrokken. Je leest door omdat die minne en beestachtige handelingen door Mengele je niet loslaten, maar het boek lijkt eerder een sprookje voor volwassenen, alles komt goed, alles lukt, ondanks uithongering, uitputting en verwondingen.
0	De samenvatting doet heel wat anders vermoeden dan de opsomming van interessante biologische feitjes. Van de ontluikende gevoelens die de lerares aan het wankelen zouden moeten brengen is niets te merken.
0	Een variatie aan gedichten, enkele vrolijk, vele melancholiek en een paar zelfs dreigend. Telkens 2 gedichten op een blad vergezeld van een paginagrote tekening. Je ziet wel het verband tussen tekening en gedicht maar de stijl is aan mij niet besteed. Bij een aantal gedichten ontsnapt de samenhang/bedoeling mij compleet - dat kan natuurlijk aan mij liggen.
0	Een vlot en makkelijk lezend boek dat een verhaal verteld waarin veel gebeurd. Het was voor mij wel wat onrealistisch wat er met Angela gebeurd als Martha en Edwin in haar leven komen. Het lijkt allemaal zo makkelijk te gaan hoe zij het aanpakken, maar dat neemt niet weg dat dit natuurlijk wel kan gebeuren. Ik vond het een zeer verrassend plot, wat het zeker de moeite waard maakt om te lezen.
0	"Bij het lezen giert de ADRENALINE je door het bloed" aldus het citaat van Der Spiegel. Maar na het lezen van de tekst op de achterkant van het boek, heeft het verhaal weinig meer te bieden. Je zou bijna kunnen volstaan met het lezen van het eerste en het laatste hoofdstuk. Weinig verrassends en ook niet echt spannend te noemen. Daarbij een schrijfstijl als van een beginneling, en dat terwijl de schrijfster toch al een paar titels meer op haar naam heeft staan. Sabine Thiesler is dan ook niet voor herhaling vatbaar. Of zoals ze in Duitsland zouden zeggen: "einmalig".
0	Het was gewoon een eng boek. De moorden waren griezelig. De occulte bezigheden van Isaac Newton en de meester in de huidige tijd. Al die zwarte symboliek met muntjes. Nee het was geen boek met een glimlach. Gelukkig was er Laura Niven die als lichtje achter de wrede zaken aanging. En gelukkig was er ook een politie inspecteur die zijn hoofd koel hield. Ik stapte na het lezen van dit boek (een week over gedaan) 's vonds niet prettig mijn nest in. Opvallend is dat na veel relithrillers ook nu het kwaad weer eens komt met een slecht boek. Doopvont van de duivel was zo'n boek en nu dus ook Equinox. Het zal wel burgelijk zijn dat je als lezer met Goede en met Kwade boeken te maken krijgt. Dit boek was niet prettig.
0	Ik begon dit boek te lezen omdat ik toe was aan een luchtig maar toch spannend verhaal... aangename lectuur, waar ik niet teveel moest bij nadenken (ik had net een zware historische roman achter de kiezen). Het boek leek goed te beginnen, maar al na een vijftigtal blz. zat ik me te pletter te ergeren. Eerst en vooral is dit boek erg slecht ge-edit. Het krioelt van de tik-en taalfouten. Het verhaal zelf is in mijn ogen compleet ongeloofwaardig. Dit is helemaal geen thriller, maar een gewoon stationromannetje. Kortom het was té luchtig en ik begin nu met veel zin aan een stevige thriller... liefst één waar je wel wat moet bij nadenken.
0	In de korte samenvatting staat dat de situaties en personages in dit boek voor iedereen die op een kantoor werkt of er ooit gewerkt heeft herkenbaar zijn. Het verhaal wordt beschreven vanuit het oogpunt van Eva, die wel een zeer negatieve en sarcastische kijk op mensen en het leven heeft. Er wordt zeer uitgebreid geschreven over de uiterlijke kenmerken van de personages in het verhaal en dit steeds met een negatieve insteek. Geen enkel persoon voldoet volledig aan de eisen van Eva; niet op persoonlijk niveau en al helemaal niet wat het uiterlijk van iemand betreft. Het enige positieve voor mij persoonlijk aan dit boek is dat ik mij helemaal niet herken in de personen die in het verhaal ten tonele verschijnen.
0	Boos en bedroefd, en vooral teleurgesteld dat haar vertrouwen was beschaamd, dat waren de woorden van JK Rowling toen was uitgelekt wie er achter het pseudoniem Robert Galbraith zat. Na het lezen van haar tweede boek zouden haar woorden moeten zijn dankbaar en blij. Of de boeken anders überhaupt in een vertaling waren verschenen is zeer de vraag. Niet dat de boeken nou verschrikkelijk slecht zijn, de hoofdpersonen zijn zelfs best aardige karakters, maar het prikkelt nergens, Eigenlijk hebben we het over een absoluut grijze muizig boek, zonder dat het maar enige vaart heeft., origineel is of wat spannend wordt. Ik denk dat het niet voor niks is, ondanks de verklaring en zelfs een rechtszaak dat er gewoon uitingen op het boek staan: J.K Rowling
0	Dit is nu al mijn derde aspe en om een stadsgenoot te zijn kan zijn schrijfstijl en verhaalopbouw mij niet bekoren.Zijn romans zijn te doorzichtig en weinig origineel.Jammer maar ik haak af
0	Ik heb hem niet eens uit gelezen. Ergerde me groen en geel en bij bladzijde 127 trok ik het niet meer. Het kon me totaal niet boeien. De rest van dit verhaal lees je op vrijdag 3 november op http://lauriesbookshelf.blogspot.nl.
0	Eerlijk gezegd vindt ik dat dit boek vreemd is geschreven. De verhaallijnen gaan door elkaar heen en dat maakt het heel onduidelijk. Het onderwerp is wel goed bedacht
0	Het is helaas een boek om bijna niet doorheen te komen. Terwijl de meeste van haar andere boeken niet dik genoeg konden zijn.Heeft ze dit wel zelf geschreven of had ze haar "dag" niet zo? Jammer!
0	de eerste 2 harry hole boeken met veel plezier gelezen. Dit boek kon ik niet doorkomen. Ben gestopt met lezen . Deze trilogie sla ik maar over,
0	Helaas.... Ik heb meerdere boeken gelezen van marelle, hierdoor waren mijn verwachtingen wat te hoog. In het geheel genomen een rommelig boek, te langdraderig en onoverzichtelijk.
0	Door de slechte kwaliteit van de vertaling had ik veel moeite om in het verhaal te komen. Het kwam erg rommelig over en las niet lekker. Het verhaal opzich was volgens mij wel goed maar kwam het gewoon niet over. Wellicht beter om de Engelse versie te lezen.
0	Voor Ed en zijn vrienden is de zomervakantie van 1986 niet wat ze zouden hebben verwacht. Er gebeurt het nodige, dat ingrijpt in al hun levens. De schrijfster laat dat steeds zien door heen en weer te gaan van 1986 naar 2016. Elk hoofdstuk eerst in 1986 en vervolgens in 2016 beschrijft gebeurtenissen en de gevolgen. Er worden verhaallijnen gestart (o.a. met betrekking tot de ouders van Ed en het zussen verhaal dat meer franje geeft dan dat het toevoegt aan het verhaal) die eigenlijk er niet toe doen en niet goed worden uitgewerkt. Ik denk dat de schrijfster verschillend puzzelstukjes had willen aanreiken om het verhaal te vertellen, maar die passen niet echt in het grote geheel van het verhaal, aangezien er gaten in de puzzel blijven en er stukjes overblijven, die nergens passen. Nergens wordt het boek beklemmend en zeker geen thriller te noemen. Hype gaat mij voorbij. Ik las als voorpublicatie het e-book dus de leuke kaft heb ik ook niet mogen meemaken.… 2 sterren voor de moeite.
0	In vergelijking met andere boeken van Rachel Gibson is dit boek beetje een tegenvaller. Verhaal is op zich goed, alleen wordt er doorheen geroetsjt. Net alsof de schrijver zo snel mogelijk aan het eind van het verhaal wou zijn. Het boek is ook veel minder dik als andere boeken van haar. Ik denk dat wanneer ze dit boek langer had gemaakt en beter uitgewerkt het een beter boek zou zijn geworden. Niet te min zitten er mooie uitgewerkte stukken in het verhaal, alleen hadden er meer hiervan mogen zijn.
0	Dit is mijn derde boek van deze jaloersmakend jonge schrijver. Zijn schrijfstijl is heerlijk creatief, met lange zinnen die als het ware over de bladzijden meanderen. Maar om de een of andere reden blijft het hangen in onbegrijpelijke abstracties. Nooit heb je het gevoel dat je vat krijgt op de hoofdpersoon en zijn gekte. Het voelt onbevredigend, onlogisch en een tikkeltje te pretentieus allemaal. De satirische insteek van ziek willen zijn in een op gezondheid gerichte maatschappij werkt even, maar wordt naar verloop van tijd tergend irritant. Zelfs met maar 288 bladzijdes weet het boek saai te worden.
0	Wel, ik moet Jeroen gelijk geven. Weerloos wist mij niet echt te bekoren, in tegenstelling tot de andere boeken van Deflo waar ik telkens enkele leuke uurtjes mee kon doorbrengen. In Weerloos heb ik dit wat gemist. Ook waren de hoofdpersonages als het ware typetjes die in het verhaal waren neergezet. In tegenstelling tot de thrillers waarin Bosmans & Deleu centraal stonden. Ik ben een fan van Deflo, en zal het zeker blijven, en zal blijven de boeken kopen maar geef mij toch maar die goeie ouwe Bosmans & Deleu!
0	De Eetclub, Debet en De Verbouwing vond ik ronduit fantastisch; deze "Koorts" vind ik veel minder. Ik vond het nogal saai en de stukjes tussenin door de psychopaat vond ik ronduit eng. Het gaat gewoon over twee vriendinnen die naar Ibiza trekken om te feesten, en daar wordt heel veel aandacht aan besteed; met een totaal losgaan, drank en drugs en decadente feestjes. Eén vriendin raakt vrij snel vermist en de andere vriendin gaat naar haar op zoek. Dat is zowat de inhoud van het boek. De karakters zijn deze keer, en in tegenstelling tot de eerdere toppers van Saskia Noort, helemaal niet zo goed uitgewerkt, alles is nogal oppervlakkig gehouden. Het voorlaatste stuk rond de ontknoping vond ik ongeloofwaardig. Het laatste stuk vond ik ook helemaal niet geloofwaardig en ik had echt veel liever een ander, in mijn ogen logischer einde gezien, al kan ik dat in deze recensie niet prijsgeven natuurlijk. Een boek om snel te vergeten.
0	Dit boek voelde voor mij meer aan als een ya dan een volwassen roman. Dit door de schrijfstijl. Ook vond ik het behoorlijk oppervlakkig, vol met stereotypes en cliches. Best jammer want het begon best wel goed.
0	Toen ik Firelight kocht had ik mijn twijfels. Op de flaptekst leek het een leuk fantasy verhaal, maar het hele jongen-is-de-enige-reden-dat-ik-leef gedoe sprak mij niet zo aan. Het boek begon echter goed. Met spanning werd je geïntroduceerd in de fantasiewereld van Sophie Jordan. Daarna werd het verhaal helaas heel cliché. Het woord 'cheerleaden' werd zelfs genoemd. Firelight had veel weg van Twilight (voor mij niet een al te beste eigenschap): een meisje dat wanhopig verliefd is op een jongen die slecht voor haar is. Als je dat leuk vind is het goed leesvoer, maar ik was al snel klaar met steeds dezelde monoloog over hoe de hoofdpersoon in de knoop zit met haar gevoelens. Er zaten ook te veel zoetsappige kusscènes in.
0	Uitstekende schrijfstijl,vandaar (eventueel)aan te raden. Inhoudelijk lijkt het wel herkouwde kost,maw iets wat men precies min of meer nogal gelezen heeft. Jammer voor een auteur met groot potentieel.
0	Na alle 4-5 sterren-recensies dit boek bij de bieb laten aanschaffen. De bijbehorende Biblion-recensie sprak over een middelmatige detective en eerlijk gezegd kan ik niet anders dan me daar achter scharen. Heb meerdere keren getwijfeld of ik het wel wilde uitlezen. De schrijfstijl, het plot, het was het voor mij allemaal niet en Rani heb ik evenmin in mijn hart gesloten. Met alle respect voor de blijkbaar grote schare fans er is veel en veel beters geschreven, wat die 4 en 5 sterren wel verdient.
0	Soixante Nuef is een boek dat je binnen 1 a 2 dagen uit hebt en zich dus makkelijk leent als tussendoortje. Het leest lekker weg, je krijgt een kijkje in het leven van een sexclub, maar echt spannend wordt het niet. Naar mijn mening heeft de schrijver weinig moeite gedaan om de spanning op te bouwen en wordt het op de laatste 20 pagina's afgeraffeld. Maar al met al de moeite waard als je net een 'zwaar' boek gelezen hebt en even wat luchtigs wilt.
0	Enorm ongeloofwaardig verhaal met vaak onnodig harde gebeurtenissen. Dankzij de goede schrijfstijl en de aanwezige spanning toch nog nipt 2 sterren,heel nipt weliswaar.
0	Wát een flutboek! Marjan Berk schrijft leuke columns en daar moet ze het maar gewoon bij houden!
0	Helaas, dit boekje vond ik nóg erger dan Mijn naam is Geronimo Stilton. Maar ja, als het kinderen aan het lezen kan zetten maakt het alles weer goed, natuurlijk.
0	Doodsaai boek. Heb hem geretourneerd
0	Als trouwe lezer van Anja Feliers ben ik een beetje teleurgesteld... Ik vond het niet erg spannend, eerder een beetje saai, en de ontknoping vond ik niet erg geloofwaardig ... De sfeer is broeierig en er zit heel wat seks in het verhaal, maar voor mij wat te veel van het goede... ik had het gevoel dat de zoveelste vrijpartij niks meer toevoegde aan het verhaal. Het laatste hoofdstuk dat de lezer moet warm maken voor een volgend boek vond ik ook wat vreemd... een personage uit de vorige boeken maakt wel een heel grote ommezwaai... ik geloofde het niet erg. Wat niet betekent dat ik niet toch weer naar een volgend boek van Anja Feliers zal uitkijken.
0	Is dit nu een autobiografisch werk, of een dagboek van een verwarde vrouw? Geen touw aan vast te knopen. Bankroet, maar wel veel uitgaves aan katten en taxi's
0	Dit boek lijkt verdacht veel op deel één van 50 tinten grijs (het enige van de reeks waarvan ik slaagde om het uit te lezen) maar dan met minder innerlijke godinnensprongen, taalfouten en ergerlijke ongeloofwaardige situaties. Een tussendoortje met weinig inhoud. Leest wel vlot weg en dat is ook de reden waarom ik het helemaal uitlas. Het is een echt niet-nadenk-boek om bijvoorbeeld mee te nemen op vakantie. Je moet geen grote spannende dingen verwachten en verrassende wendingen. Wat mij betreft geen hoogvlieger, maar 50 tinten was ook al niets voor mij. Prima voor wie wel van het genre houdt.
0	Zoals mijn titel al zegt ben ik na 160 bladzijdes gestopt. In begin was het boeiend, maar verhaal werd langdradig in mijn ogen en verslapte mijn interesse.
0	Een leesvriendin schreef: 'De structuur van het boek is interessant, het zit goed in elkaar. En het was beslist boeiend te lezen over de Nijinsky’s, over Diaghilev, een mij onbekende balletwereld, maar ik voelde me niet ècht betrokken, nooit deel van het verhaal. Het bleef afstandelijk, ik kreeg niet echt een gevoel bij de personen in het boek.' Hier sluit ik me van harte bij aan. En wat is het langdradig bij tijd en wijle...
0	Vond het boek langdradig. Vele keren op het punt gestaan om het weg te leggen. Uiteindelijk toch uitgelezen maar met veel moeite. Vind dit boek alle commotie niet waard.
0	Afschuwelijk slechte en slordige vertaling. Wat een stuntelige zinsbouw! Zonde voor Beckett, die best wel een goed verhaal schrijft, maar dan een verhaal dat dankzij Mevr. Oostindiër voortdendert als een kar op vierkante wielen.
0	Het lukt me niet het boek te lezen. Het heeft schitterende recensies. Ik orobeer het telkens weer, maar het lukt niet. Het blijft allemaal mijlenver van me af. Het eerste deel, met de zesentwintigjarige, waarvan ik dacht dat ze zeker tien jaar jonger was. Dat komt door haar manier van omgaan met de oude schrijver, waar ze zo verliefd op is.
0	Levy's roman is overladen met loftuitingen in kranten en tijdschriften. Volgens de Daily Telegraph is er sprake van 'A stealthily devastating book ...an intelligent, pulsating literary beast'. Auteur Jeannette Winterson heeft het over 'originality of thought and expression'. En ik vraag me een paar dagen nadat ik het dichtgeslagen heb, nog steeds af wat ik blijkbaar mis. In eerste instantie kreeg ik de indruk dat Levy erg veel naar Woody Allen gekeken had en herinnerde haar boek me vooral aan één van zijn films (en dan niet meteen zijn beste). Personages met problemen die vooral erg met zichzelf te doen hebben en die niet of nauwelijks zien wat er om hen heen gebeurt. Dat de dichter het bed induikt met de duidelijk gestoorde jonge dichter in spe wordt op pagina 1 al onthuld, dat zij beide zelfmoordneigingen hebben blijkt aan het einde van het boek. Het is niet dat ik niet snap wat er in het boek gebeurt, ik snap gewoon niet waarom Levy dit boek zo geschreven heeft. Het woord dat in mijn hoofd steeds opkomt is pretentieus. Woody Allen maar dan zonder de humor en zelfspot van de regisseur. Ik zou zeggen, alleen lezen als je echt niets anders in huis hebt of mij van het tegendeel wil overtuigen. Laat mij maar weten wat ik blijkbaar mis.
0	Ik zag dit boek voor 1 euro bij Action liggen en met zon bekende auteur kan dat nooit een miskoop zijn, dacht ik. Sommige commentatoren op deze site noemen dit het beste boek van Agatha Christie. In dat geval hoef ik de andere boeken niet te lezen. Na alle lovende woorden viel dit boek toch wel tegen. OK, het plot is wel aardig. Één voor één worden de 10 gasten op het verder onbewoond eiland omgebracht op het ritme van een bestaand versje uit 1869 en een van hen zal de dader moeten zijn, hoe onwaarschijnlijk ook omdat uiteindelijk iedereen zal sterven. In een na-nawoord wordt de verklaring gegeven. Het idee erachter is wel aardig en Agatha Christie is blijkens het voorwoord ook bijzonder trots op deze uitwerking. De stijl en verhaaltrant van het boek is echter van basisschoolniveau. Heel weinig diepgang en recht toe rechtaan beschreven actie. Wellicht dat in 1939 dit een normaal thrillerniveau was, maar anno 2006 is dit toch echt achterhaald. Behalve de toneeluitvoering schijnt er ook een film van te zijn gemaakt. Wellicht dat het verhaal in beeldvorm beter uit de verf komt omdat de regisseur dan meer emotie kan laten zien. Voor de boekenlijst van de middelbare school is het wel een aanrader; een bekend auteur, bekend verhaal, weinig bladzijden (222) en in grote letters gedrukt. Dus dat leest wel snel.
0	Na 30 blz weggelegd
0	Dit is het eerste boek dat ik gelezen heb van Nicci French. Wat opvalt, is dat het boek vrij eenvoudig leest, korte hoofdstukken heeft en relatief eenvoudig taalgebruik. Het boek begint wel goed. Je nieuwsgierigheid wordt geprikkeld. Je wilt snel weten wat er achter het absurde gedrag van Brendan steekt en wat verbeelding is van Miranda en wat niet. Maar naarmate het boek vordert vervalt het in herhalingen. Er wordt erg vaak een wijntje gedronken, uit eten gegaan, een bad genomen etcetera en blijkt Miranda toch niet zo onafhankelijk en modern als wordt beweerd. Verder word je benieuwd naar het perspectief van andere hoofdpersonen, omdat het verhaal van Miranda wat eenzijdig wordt en begint te vervelen. De uiteindelijk plot is toch wel verrassend, maar wel kort door de bocht en had dus wel uitgebreider verteld mogen worden door bijvoorbeeld de kant van Brendan en/of Naomie te belichten. Al met al ben ik een beetje teleurgesteld over het boek, toch is het aardig een keer gelezen te hebben. Het is zeker niet literair en voor echte liefhebbers van suspense en thrillers zijn er wel betere boeken aan te raden.
0	Gisteravond heb ik eindelijk De vlinder en de storm uitgelezen. Ik heb er lang over gedaan, bijna 4 weken. In tegenstelling tot andere recensies ben ik minder positief. Het verhaal begon goed en boeide me wel meteen. Maar al snel vond ik het saai worden en halverwege het boek vroeg ik me af wat er nou eigenlijk was gebeurd: weinig. Het verhaal sleepte zich voort, langdradig en zonder enige spanning. De politieke situaties die werden beschreven konden mij ook niet boeien. Pas de laatsten 100 blz. kwam er ineens vaart in het verhaal door een ongeluk op de snelweg. In zeer korte hoofdstukjes van 1-2 blz. gebeurde er toen in sneltreinvaart van alles. Wat ik dan wel weer irritant vond is dat ik 5 of 6 keer dezelfde gebeurtenis las, telkens vanuit een ander persoon verteld. Na deze wervelstorm van gebeurtenissen zakte het verhaal weer in. Ontknoping vond ik warrig. Naar mijn mening had dit boek zeker 150 pagina's dunner kunnen zijn. Sorry dit boek was niet aan mij besteed, ik ben blij dat het uit is.
0	Na dit boek kan ik zeggen dat ik nu alle boeken van Suzanne Vermeer a.k.a Paul Goeken gelezen heb. Helaas moet ik toch wel bij mijn eerdere standpunten blijven en had dit boek geen verassingen voor me in petto. Het is een aardige misdaadroman die het leuk doet als een tuseendoortje. Voor een echte thriller is het boek te mild en te voorspelbaar, mede doordat er weinig diepgang in zit. Het thema; Vakantie is ook in deze thriller weer volop aanwezig en je kan ook merken dat het boek meer een aardig vakantieboek is dan een hoogstaande thriller. De korte zinnen en makkelijke taal zorgt er dan ook voor dat hij lekker wegleest.
0	Dit boek lees lekker weg maar wat een vreselijk wazig verhaal zeg en nu ik m uit heb, is me nog niet alles duidelijk geworden. Ik zat te twijfelen tussen twee en drie stemmen maar omdat het zo verwarrend is toch besloten om maar twee stemmen te geven.
0	Verloren zoon van Danielle Steel gaat over twee broers die na een lange tijd elkaar weer zien. Tijdens hun jeugd konden ze niet met elkaar overweg. Nu ze volwassen zijn ontstaat er een goede band. Desondanks sluimert er een geheim waardoor de relatie toch op spanning staat. Langzaam aan komt het geheim tot zicht. Het verhaal ontwikkeld traag en is voorspelbaar door de vele herhalingen.
0	Leuk boek voor aan het strand. Als je een beetje op tijd gaat en je komt niet al te vroeg thuis dan heb je dit boek wel uit. Stelt niets voor, blijft niet hangen en koop het vooral niet zelf, maar leen het van iemand, want het is zonde van je geld.
0	Dit boek heeft twee verhaallijnen: een in het hedendaagse Italië en het andere in het Frankrijks van 1206. De zweetdoek met de afbeelding van Christus (het doek van Veronica) speelt in beide lijnen een belangrijke rol. Heden en historie worden door de auteurs op een prettige manier met elkaar in verband gebracht. Ik zelf vond het historische deel het prettigst om te lezen voor wat betreft de sfeer en details. Het was enige tijd geleden dat ik van deze auteurs een boek gelezen heb. Dit boek is voor mij zeker aanleiding om ook andere titels van hun hand te gaan lezen.
0	Ik vind het moeilijk een reactie te plaatsen voor een waargebeurd verhaal. Het is natuurlijk een vreselijk verdrietig onderwerp en toch had ik het gevoel dat ik een Libelle verhaal zat te lezen. Ik was dus niet zo heel erg onder de indruk van het boek, ik vond het koel, emotieloos en zakelijk geschreven. Datgene waar het echt om gaat wordt maar in een paar bladzijden beschreven, het ging vooral over haar slechte jeugd, haar slechte huwelijk en ik kreeg vooral het gevoel dat er constant benadrukt moest worden hoe sterk ze is, ik miste heel erg de emotie in het boek.
0	Wat een slechtgeschreven pulp. Brown is een "one trick pony ", die een voorspelbaar plot geeft. Op basis van eerdere boeken was te raden wie de bad guy was. Er zijn nauwelijks codes te breken, het verhaal komt slecht op gang. Ik ben klaar met Dan Brown . Ik ben blij dat ik er geen geld aan heb gespendeerd en het geleend had van de bibliotheek.
0	Bundeling van absurde en inhoudsloze verhaaltjes. Alsof je naar iemand zit te luisteren die stoned is. Het is even grappig, maar al snel ben je er wel klaar mee. Er zit niets scherpzinnigs tussen; louter nonsens.
0	Een in potentie aangrijpend verhaal wordt tenietgedaan door de ergerlijke Viva-stijl, vol clichés en tenenkrommende 'humor' (die iedereen in het boek toch steeds weer massaal in lachen doet uitbarsten).
0	Ik zou zeggen zijn slechtste boek tot nu toe en dat is heel moeilijk na al zijn eerdere boeken. Slecht geschreven en onsamenhangend, vlug weer naar de rommelmarkt brengen.
0	Wat een volstrekt waardeloos boek. Een grote hoeveelheid niet uit elkaar te houden personages, een volkomen oninteressante hoofdpersoon met volkomen oninteressante probleempjes, geen plot van betekenis die, voorzover er in de ogen van de auteur sprake is van een plot, zich tergend langzaam ontrolt, en een ontknoping uit een driestuiversroman. Voeg daarbij het kreupele Nederlands en je vraagt je af waarom je alweer je geld hebt uitgegeven aan een waardeloos vod. Niet kopen, niet lezen!
0	jee wat was ik blij dat ik dit boek uit had. het kon mij totaal niet boeien. er gebeurde niks, saai. ik begrijp niet dat dit boek zo opgehemeld is.
0	Van deze verhalen vind je er dertien in een dozijn. Originaliteit is hier ver zoek. Het verhaal is veel te langdradig en kan me op geen enkel moment boeien. Het is misschien persoonlijke smaak maar boeken over kidnapping vind ik zelden interessant. Als ik mij niet vergis is dit verhaal ook verfilmd...
0	Ik vond het boek erg tegenvallen. Niets voor mij, maar smaken verschillen.
0	Het boek begon realistisch, maar het verhaal werd steeds onwaarschijnlijker en tegen het einde gebeurde er ook véél te veel.
0	Het is een mooi boek alleen ik vond het lastig lezen doordat er ieder hoofdstuk een ander perspectief is. Ik vind boeken waarin ik mijn eigen fantasie vanuit één perspectief zijn gang kan laten gaan het prettigste om te lezen. Dat lukte me hierbij niet wat het voor mij niet ontspannen lezen maakte.
0	Soms vind je het jammer als je een boek bijna uit hebt omdat je er zo van geniet, dit boek las ik alleen maar verder omdat ik benieuwd was naar de afloop meer ook niet.
0	Een matig verhaal met een ongeloofwaardige plot. Frieda Klein is psychoanalytica en (amateur-)inspecteur tegelijk en deze combinatie maakt haar onprofessioneel en ongeloofwaardig. De echte inspecteur is een zwak karakter. Het nodigt niet uit om volgende 'Frieda Klein thrillers' te lezen.
0	De zes freules vertelt het verhaal van de Mitford zussen. Ook hun broer Tom komt af en toe ter sprake maar hij blijft erg op de achtergrond van het verhaal. Doordat in het boek erg veel word verwezen naar een boek dat geschreven is door een van de zussen, Nancy, lijkt het boek soms meer een vergelijking van de verhalen die de schrijfster vertelt met de verhalen die zei heeft gelezen in het boek van Nancy. Het leven van de zussen is erg uitgesproken en interessant en er zijn ook vele gebeurtenissen in hun leven die de moeite van erover schrijven zeer zeker waard zijn. Wat een vrouwen!! Het boek vertelt je goed hoe het leven er in die tijd uitzag en hoe de zussen leefde, wat hun keuzes waren en waarom, wat de gevolgen van hun keuzes waren en hoe hun leven is verlopen en wel dan niet met die van de andere zussen was verbonden. De schrijfstijl en de vele verwijzingen maken het boek echter moeilijk leesbaar.
0	Het boekje voegt werkelijk niks toe. De meeste personen in het boekje hebben geen naam zodat ik er ook niks mee had. Het verhaal slaat nergens op.
0	Een plot van niks en een stijl om te huilen. Om aan voldoende pagina's te komen is de helft van de tekst besteed aan allerlei niet ter zake doende uitwijdingen en borrelpraat. Wat moet je denken van een boek waar op één pagina drie keer "Vijf letters, M-O-O-R-D." staat? Waar een schieartij wordt beschreven alsof kleine kinderen cowboytje aan het spelen zijn (BÁÁÁNGGG! BÁÁÁMMM!) En zo gaat het nog even door en een paar blaadjes verder knalt het weer zo. Waarin agenten als ze iemand aanspreken 'hun badge flashen' en als ze met z'n drieën zijn in één alinea drie keer flashen. Zonde van het papier.
0	Na het lezen van alle Cornwell boeken, vond ik dit boek toch wat minder, iemand die nog nooit een boek van Cornwell heeft gelezen en dan bedoel ik uiteraard de Scarpetta thrillers, die snapt hier waarschijnlijk geen snars van! Ook het einde valt tegen, nog steeds loopt Chandonne vrij rond dus grote kans dat een vervolgboek weer over deze familie zal gaan... jammer.
0	Jammer dat ik bijna tot op het ei de heb door gelezen. Het leek door het mooie taalgebruik nog wat te worden maar het verhaal bleef maar doorkabbelen zonder duidelijke richting. Jammer van de mooie kaft
0	Ja, zo'n romantisch en spannend Nora Roberts boek, ik heb er een zwak voor. Verstand op nul en lekker lezen. Dit boek hangt echter van de clichés aan elkaar. Vrouw wil niets van mannen weten door gebeurtenissen uit het verleden, maar Man weet met aardig wat dwang en drang (ook op seksueel gebied) haar er toch van te overtuigen dat hij de ware is. En ondertussen worden ze ingezet als pionnen bij het oprollen van een groot drugskartel. Beetje saai en het weet niet te pakken.
0	Ik heb het hele boek wel uitgelezen , omdat ik dacht t zal toch wel beter worden , nou sorry ik vond t erg langdradig en achteraf zonde van mijn tijd , jammer had er meer van verwacht , ook t verhaal op zich niet je dat , het balsemen kwam 3 / 4 van het boek steeds voorbij , tot vervelends toe. Vandaar mijn 2 sterren.
0	Het begint als een onderhoudende doktersklucht, vol vakjargon en cynische bespiegelingen op wat er in een ziekenhuis gebeurt. Bulnes is duidelijk zelf onderdeel geweest van de medische wereld en weet op grappige wijze de humor daarvan te belichten. Helaas neemt het over de helft een onverwachte wending en gaat het zich meer de kant van de psychiatrie richten. Daar gaat het wat mij betreft dan ook fout. Zonder vakkennis en een realistisch beeld van psychiatrie in Spanje valt hij terug op een stereotiep beeld van psychiatrische patiënten en hoe daarmee omgegaan wordt. Ook de verwikkelingen rond de nalatenschap van de grootvader komen niet helemaal goed uit de verf. Jammer, want als Bulnes iets minder hooi op zijn vork genomen had dan was deze roman vast veel beter tot zijn recht gekomen.
0	Die viel tegen. Het eerste deel van de trilogie vond ik nog wel zo goed. Complimenten voor alle deskundigheid op het gebied van de tweede wereldoorlog en alles eromheen......maar de personen zijn merendeels vlak, het verhaal is langdradig, het is een echt entoenentoen verhaal. Jammer hoor
0	Ik vind het een spannend verhaal met verrassende wendingen en ontknopingen. Maar ik vond het wel wat storend dat de auteur zich niet wat beter heeft laten informeren over wat cement precies is. Er staat een betonmolen, die zou dan gebruikt worden om cement mee te maken.......fout! Cement koop je in zakken, cement is een onderdeel van de specie die uit de betonmolen komt. Dus eindigt het verhaal totaal ongeloofwaardig en wat lachwekkend. Dat nam de spanning van de ontknoping volkomen weg voor mij. Vandaar dat het maar 2 sterren zijn geworden. Ook omdat er in het begin een tegenstrijdigheid in het verhaal voorkomt. Komt op mij wat amateuristisch over en dat is jammer.
0	Ik vond dit één van de minste boeken van Cornwell. Het verhaal is erg ingewikkeld en verwarrend, soms nog nauwelijks te volgen. Na afloop blijf je toch nog met een aantal vragen zitten. Als trouwe fan van Cornwell heb ik toch nog 2 sterren gegeven.
0	Het verhaal begint aardig, maar de beschrijvingen vervelen al snel. En uiteindelijk moet het plot in een paar bladzijden ontrafeld worden. Jammer, want het verhaal-idee had potentie kunnen hebben.
0	Twee zussen die middels een erfenis van elkaars bestaan komen te weten. De een is blij, de ander niet. Waarom heeft de moeder van Emma het testament zo op gesteld en het bestaan het bestaan van Lucy verzwegen? Het verhaal is fictief, maar het thema zou ook in real life kunnen zijn gebeurd.
0	Niet de moeite waard, de hoofdpersoon weet zich uit de meest onmogelijke situaties te redden. Helemaal te dol wordt het wanneer hij gevangen zit in een nauwe ventilatieschacht en de volgende passage bezig is met hulp in een computersysteem in te breken. Veel ruwe bolster en blanke pit en veel vals sentiment.
0	De link met de Tweede Wereldoorlog was wat zwak uitgewerkt. Uiteindelijk geeft het boek het idee dat het meer om het hedendaagse stuk gaat, waarvan vooral het semi open eind erg zwak is.
0	Beetje jammer wel. Er werd heel veel gegeten en gedronken. Ik vond de hoofdpersoon wat onnatuurlijk reageren op de dood van haar man. Ik miste diepgang en als lezer reisden we opnieuw van hot naar her. Vervolgens binnen een maand na de mysterieuze dood van haar man een relatie met de privédetective Ik vond het allemaal wel heel lang duren voordat er eindelijk duidelijk werd wie de dader was. Ik ben niet erg lovend over dit boek. En dat heb ik niet heel snel.. Met de schrijfstijl is niets mis!
0	Tijdens het lezen bekroop me telkens het gevoel dat ik een Young Adult-boek in handen had. Niets mis mee, maar ik had andere verwachtingen. Zeker na de jubelstemming die ik van alle kanten hoorde en las over het boek. Uiteindelijk is het een aardig boek -incl. plotwending die ik niet zag aankomen- maar ik heb het zeker niet in een ruk uit gelezen. Integendeel, ik deed er een aantal weken over. De personages boeiden me domweg niet. Het uitlezen werd daarmee een 'moetje'. Iets wat ik van tevoren niet had verwacht.
0	Dat Taboe een boek is voor de liefhebbers van Karin Slaugther, betwijfel ik. Daarvoor schiet Casey Hill teveel schrijverstalent te kort. De basis van het boek is ok, maar de uitwerking mist veel. Als je lekker in een boek zit, dan kun je niet stoppen. Bij dit boek moest ik mezelf telkens pushen om het boek te pakken en dat kan toch nooit de bedoeling zijn. De personen misten diepgang, het verhaal miste aantrekkingskracht.
0	Dit is het eerste boek, dat ik van Tomas Ross lees. De tekst op de achterflap belooft een spannend verhaal. Helaas vond ik het nogal teleurstellend. Het idee is goed. Feiten mixen met fictie. Mijnsinziens een uitstekende basis voor een goed boek. In "Onze vrouw in Tripoli" komen m.i. te veel oppervlakkige personages voor, doordat de karakters onvoldoende uitgewerkt worden. De onderlinge verhoudingen zijn erg onoverzichtelijk en "valse namen" voegen niet het gewenste toe. Minder personages en meer diepgang zouden het boek een stuk minder chaotisch hebben gemaakt en waarschijnlijk spannender.
0	Het boek ziet er prachtig uit zowel de omslag als de versieringen aan de binnenkant! Maar helaas is dat ongeveer het enige positieve dat ik hierover te zeggen heb. Misschien dat het vervolg mijn mening kan veranderen, maar dit boek voelde alsof het er alleen was om ons aan Harry Potter te herinneren. Er zaten niet-kloppende momenten in en dingen die tegen de serie in gaan. Bovendien maakt deze film het einde van het vorige deel totaal ongedaan. Jammer
0	Een boek met weinig spannig,geen personen waar je een band mee voelt.Leest wel snel.Echt een boek voor tussendoor als je écht niets anders hebt.Of als je niet in een leesstemming bent. Dat was voor mij zo dus daarom toch 2 duimen.
0	wat een tegenvaller. oude verhalen van camilla lackberg. zelfde die ik al als e bookje had. nicci french had ik nog nooit wat van gelezen. aardige kennismaking.
0	Het verhaal was moeilijk om in te komen, maar eigenwijs als ik ben... Toch te nieuwsgierig of het 1; nog beter zou worden 2; het een verrassend einde zou worden. Beide niet echt van toepassing. Het boek viel mij tegen. Te weinig spanning, te weinig plot.
0	Het boek heeft helaas niet aan verwachtingen voldaan. De achterzijde maakt nieuwsgierig naar de reis, maar het boek steekt net even wat anders in mekaar. Geen onaardig verhaal, maar de tijdsprongen kwamen steeds op het moment dat het voor mij spannend werd. Het verhaal sluit wel deels aan bij de situatie die nu in de wereld heerst, dit vond ik een sterker punt. De opzet en het thema vind ik dus goed uitgekozen, maar het had veel meer diepgang mogen hebben. Ik had echt deel 1 graag heel diepgaand willen lezen. Dat maakte mij nieuwsgierig. Al had je dan wel een heel ander verhaal en boodschap gehad.
0	Het is alweer een tijdje geleden dat ik zo een saai boek heb gelezen. Er gebeurd dan ook niks in dit boek. Zelfs halverwege heb je het idee dat je nog steeds bij hoofdstuk één bent blijven steken. Het is dan ook echt weer een literaire thriller zonder spanning. Klein pluspuntje de personages zijn goed uitgewerkt. Maar helaas kunnen die het verhaal niet redden.
0	Over het algemeen vind ik het prettig als er veel beschrijvingen van natuur en omgeving voorkomen in een boek, maar dan als vehikel om een bepaalde sfeer te creëren. Helaas is die sfeer nu precies wat er ontbreekt in dit boek. Het is meer een (half) wetenschappelijke uiteenzetting van alles wat er leeft in de (diep)zeeën, meer specifiek in de Vestfjord in Noorwegen. Het boek is qua verhaal samen te vatten in één zin: een man en z'n vriend proberen een Groenlandse haai te vangen in de Vestfjord. Verwacht dus geen bijzonder verhaal, intrige, spanning of karakterontwikkeling, die vier voor mij toch redelijk cruciale ingrediënten ontbreken volledig. Het enige wat me deed verder lezen was dat er af en toe feiten tussen zitten die enigszins interessant zijn als 'weetjes', maar veel zal ik er niet van onthouden.Helaas, 2 sterren.
0	Stomme titel, ik weet het. Maar het is echt niet mijn genre. Ik moest het lezen van mijn spygologe en ik had echt moeite om het uit te lezen. Het einde was te verwachten, maar het boek is zeer geschikt om mensen informatie te geven over depresies.
0	Ik heb het boek uitgelezen, ergens wilde ik wel weten hoe het zou aflopen, maar het was taai. De eerste 175 blz. heb ik allerlei dingen geleerd over tornado's, maar daar zat ik niet echt op te wachten. In het tweede deel kreeg het verhaal een wending die ik interessant vond, daarna zakte het weer als een kaartenhuis in. Maar toen was ik er toch bijna en heb ik mijn tanden nog maar even op elkaar gezet. Erg teleurstellend na het Familieportret.
0	Ik vond het verhaal ook erg saai. Ik ging het voor de lol lezen, maar ik kwam niet verder dan de helft Het is wel erg mooi verteld wat ze allemaal beleeft maar er zit 0,0 % spanning in dit boek. Drie keer niets, in tegen stelling tot Het veilige huis dat vond ik een topboek!! Omdat het eng was in het begin, daarna 40 bladzijdes saai en dan het coolste onderzoeksverhaal dat ik ooit had gelezen. Maar Het geheugenspel is niks!
0	Doelloos boek zonder slot. Wat een teleurstelling.
0	Dit boek is een jammerlijk mislukte poging om al grappend te shockeren. Wat een ellende, er kwam geen eind aan. Doordat het shockeren lukte (grappig is het namelijk geenszins) werd hij ermee bekend. Zonde van je tijd en je geld. Als je desalniettemin 'blauwe maandagen' wilt lezen, omdat je nu eenmaal het debuut van de Grote Grünberg gelezen wilt hebben, begin dan met 'Thirza'. Dan heeft Arnon al wat krediet bij je opgebouwd en vergeef je hem dit dramatische debuut.
0	Ik had best wel een beeld bij dit boek voor ik het ging lezen. Helaas kwam er niet veel van terecht in het boek. Pas op blz. 139 kwam voor mij alles een beetje duidelijk over. Het eerste deel heel veel personages die naar mijn mening niet allemaal heel goed uitgewerkt zijn. De AIVD en Bart Hooft lijn is naar mijn mening te weinig uitgediept. En andere zaken zoals omgevingskenmerken weer te veel. En het had echt een goed verhaal kunnen zijn, want het had verder alle ingredienten voor een goed verhaal. Het plot is verder origineel. Het is een keer iets anders dan een standaard detective met een rechercheur. De hoofdpersoon Pieter Posthumus was de enige persoon in het boek die helder naar voren kwam. Hij komt mij als een sympathieke man over die betrokken is bij zijn medemens. Ik weet op dit moment nog niet zeker of ik een 2de deel zou willen lezen. Toch ben ik wel nieuwsgierig. Misschien dat ik toch nog overgehaald kan worden.
0	Nee dit boek had het niet voor mij. Die stukjes geschreven vanuit de slachtoffers vond ik heel spannend maar die vanuit de rechercheur was zoo lamgdradig. Ik kon mijn gedachten er niet bij houden en heb het uiteindelijk niet uitgelezen.
0	Na het eerste deel was ik er al btje klaar mee. Dit boek heb ik na een paar bladzijden weggelegd. Categorie Bouquetreeks met sm.
0	Vrij onsamenhangende oprispingen uit een op hol geslagen intellectueel brein. Het lijkt ontsproten vanuit Schopenhauers filosofie, dat alles bestaat vanuit voorstelling en niet per sé vanuit feitelijkheid. Geen enkel verhaal lijkt afgerond. De lezer moet er zelf duiding op loslaten. Omdat geen verhaal af is inspireerde het veel schrijvers om thema's s van Borges verder uit te werken in een eigen roman. Na de eerste bundel ben ik gestopt, omdat het me te weinig interesseerde.
0	Ik was op zoek naar iets nieuws ... dit boek leek me wel wat. Maar wat een teleurstelling. Als je in de 'exorsist' gelooft kan dit boek je wel boeien. Voor mij alleszins geen 'crime' in de echte betekenis van het woord, eerder een fantasie met geesten. Moet wel toegeven dat de opbouw van het verhaaltje goed is. Ik zoek wel verder naar nieuwe namen.
0	Allereerst heel erg leuk dat ik een boek gewonnen hebt. Ik heb het boek in 2 middagen in het zonnetje uitgelezen. Ik vond het helaas niet zo spannend als menig andere. Bij vlagen vond ik het verhaal te traag en vond Grace regelmatig erg naïef en irritant. Het verhaal schakelt steeds tussen Toen en Nu. En er komt te vaak een rammelend tuinhek en veel wind in voor. ...Jammer.. teveel vrouwen de een drinkt, de ander constant bang, naïef en een gewelddadige vrouw en te weinig diepgang.....
0	Onder druk is, inderdaad, nergens echt verrassend. Dat was Onrust ook niet  de voorspelbaarheid stond daar meer dan eens de spanning in de weg. Maar waarom was ik dan toch zo verrast door het thrillerdebuut van Verhoef en laat de opvolger me koud? Onrust droeg de kleine sensatie in zich van een (Nederlandse!) vrouw die ongegeneerd zulke keiharde actiescènes op papier zet. Nu die verrassing weg is, is ook een groot deel van de magie weg. Verhoef zegt in een verantwoording dat ze 18 maanden aan dit vervolg heeft gewerkt. Op haar research is niets aan te merken, maar ik zou willen dat ze voor een opvolger de actie gaat koppelen aan een verrassender plot en niet steeds kiest voor de bekende sjablonen. De twee sterren zijn wat dat betreft geen afstraffing, maar een aanmoediging om nu werkelijk met een 'een thriller van Amerikaans bestsellerniveau' te komen. Go, Esther, go!
0	#hrc 2016 #hebbanbuzz: ik mocht gaan buzzen over het boek verloren dochter van Helen Fitzgerald. Ik verwachtte een literaire thriller maar het behoort voor mij niet tot de thrillers. Het zou eerder een autobiografie kunnen zijn. Het gaat over een jonge meid die met haar zus op vakantie gaat. Daar begaat ze een misstap die haar hele leven veranderd, ook die van haar omgeving. Op het einde zit er wat spanning in maar ook hierin kon ik me niet verliezen. Soms ging het qua personage ineens over op de andere personage en vond ik het even niet goed te volgen. Ik zou dit boek niet aanraden bij een ander. Jammer.
0	Ik heb me door dit boek moeten worstelen. Als er wat anders in de buurt gelegen had, had ik het opgegeven na 30 pagina's. Een onduidelijk heen en weer gespring tussen personages, een tiener met een onduidelijke missie, een vrouw die niet weet wat ze wil en een man die je niet echt sympathiek kan noemen. En een einde dat veel te simpel is voor een complex boek. Wat me dan heeft doen doorlezen? Zonder al te veel weg te geven van het plot.. Een aantal mooie zinnen, doordenkertjes ("we zullen nooit meer zijn wie we daar waren", ..) , de onnadrukkelijke manier dat de science fiction van de nabije toekomst verhaalt wordt, en de echte reden waarom het gebouw instortte.
0	Ik ben het helemaal met chanralj eens. Daarnaast heb ik me geërgerd aan de vaak zinloze beschrijvingen, zoals de politieagent die met zijn HP-laptop met 17" scherm aan het werk was. Wat voegt het noemen van het merk en daarbij zelfs nog de extra onzinnige informatie dat het een laptop met een 17" scherm betreft, toe aan de agent die aan het werk is met zijn laptop? Het is volslagen zinloze informatie, alsof de schrijfster (ik neem aan dat het een vrouw is) zichzelf heeft getraind in maniertjes om de haar opgedragen pagina's zo snel mogelijk vol te krijgen... Dus: ongeloofwaardig, slecht geschreven, misschien ook slecht vertaald. Ik heb het niet uitgelezen...
0	Ik had een beetje moeite met het einde. Ik wil meer weten en heb zoveel vragen maar ik krijg helaas geen antwoorden.
0	Wijk is het debuut van Jonathan Griffioen die al eerder gedichten publiceerde. Het dichtbundel vertelt het verhaal van een groep jongeren in Wijk. Wat beweegt hen? Wat beleven zij zoal? Een conceptbundel over een de dagelijkse gang van zaken voor (hang)jongeren in een Wijk waar nauwelijks iets te beleven is. Dat kan veel belovend zijn, maar ik vond sommige gedichten echt moeilijk te volgen. Voelde soms meer als een zooitje bij elkaar geraapte zinnen met wat enters op willekeurige plekken. Daarnaast raakte het me niet echt. Jammer, want er had zoveel meer in kunnen zitten.
0	Helaas; hoe snel ik door de normale boeken van Karin Slaughter ga, hoe ik blijf hangen op de korte tussendoortjes. Te simpel, te weinig achtergrond en ik mis gewoon het hele gebeuren rondom zo'n zaak heen. Het is zuiver de zaak en punt. Enige voordeel voor mij is dat ze kort zijn en dus snel uit: kan ik snel verder in een normaal boek van Slaughter.
0	Wederom (na Houvast) een tegenvaller van Jansma. Spanning is ver te zoeken. Bijna nergens in het verhaal wordt alvast een tipje van de sluier opgelicht, waardoor het voor mij te lang alleen maar gissen was en langdradig en chaotisch werdt. Mijn geduld om door te lezen tot het eind was op en heb het laatste gedeelte alleen maar even vlug "gescand". Bij Jansma vergaat het mij net als bij Loes den Hollander: ik stop ermee.
0	Dit is het eerste boek van Giles Blunt dat ik lees. Na het lezen van de achterkant viel het boek mij tegen. Het landschap en het weer worden uigebreider beschreven dan de hoofdpersonen (misschien had ik eerst deel een moeten lezen?). Ook de ontknoping stelde mij teleur, onduidelijk en afgeraffeld.
0	Ik heb dit boek gelezen omdat het werd gelezen in op het forum. Ik vond het enigszins tegenvallen. ik had er meer van verwacht en had ook al een tijd niets van een Nederlandse schrijver gelezen. Het is een boek om gewoon te lezen zonder er echt bij na te denken, maar een echt wow-gevoel geeft dit boek me niet.
0	Verder dan pagina 70 kwam ik niet. Hoop blabla, vond ik. Wellicht goede manier of poging om filosofische bespiegelingen op poëtische wijze op te schrijven, maar mij pakte het niet. Beetje pretentieus en vergezocht imho. Ik miste een duidelijk verhaal. Wat wil je nu eigenlijk vertellen met dit boek? Het ging nergens heen, dus gestopt.
0	Heb het eerste hoofdstuk gelezen en het boek meteen weggelegd. Het is een - naar mijn mening- zeer chaotische schrijfstijl. Ik vond het te snel lezen en dan bedoel ik niet snel op een goede manier. Aangezien dit niet mijn ding is om te lezen ben ik meteen in een ander boek begonnen.
0	Ik zag de titel van dit boek voorbijkomen op Hebban, bij het onderwerp Spanning in 12 provincies. Omdat het boek zich in Hoensbroek afspeelt, niet ver hier vandaan, leek het me extra leuk om dit boek te lezen.Ik las dat het keurige Sint Jan in Hoensbroek niet echt blij werd van dit boek, dus hierdoor werd ik extra geprikkeld om dit boek te lezen. Echter ik werd behoorlijk teleurgesteld... De hele recensie is te lezen op mijn site: Recensie op Koukleum.nl
0	Je kunt merken dat dit een debuut is en ook nog niet een van de beste. Daarvoor is het verhaal: stoere maar ook kwetsbare politievrouw die met onorthodoxe middelen en met de nodige tegenwerking van bovenaf geheimzinnige moorden moet oplossen, niet bijzonder genoeg. Het thema vrouwenhandel is al veel vaker -en beter- uitgewerkt. Bovendien is het allemaal net iets té. Te mysterieus, te gruwelijk, te pretentieus, etc. Maar wat vooral stoort is de rafelige en inconsequente manier van schrijven. Vreemd lopende zinnen, rare situaties (zo tilt ze een mannelijke bewaker met slechts één hand aan de hals op en drukt hem zo tegen de muur, waarna ze hem weer met beide benen op de grond laat komen. Misschien overdrachtelijk bedoeld en niet letterlijk, want het zou kunnen, maar echt aannemelijk zou dat niet zijn, durf ik te menen) plotse verhaalwendingen: zo wordt het mysterie van de verbrande lijken zonder aanleiding ineens uitgelegd. Beter voor de spanning in het plot was het geweest om dat stukje bij beetje te doen, zodat je als lezer meer bij het plot betrokken wordt. De ontknoping ziet een beetje wakkere lezer ook al van verre aankomen. Zo bijzonder is die niet. En zo mankeert er wel meer aan dit boek. Kortom een niet echt geslaagd debuut.
0	Dit boek gaat tijdens het lezen niet vervelen omdat er best wel veel in gebeurd, maar toch heb ik een beetje gemengde gevoelens. Het slot is namelijk echt heel gewoontjes en persoonlijk vind ik hem dan ook erg jammer. Had er meer van verwacht, zeker omdat het begin van het boek veelbelovender leek en ook best spannend was. Je blijft toch wel doorlezen omdat het zo gemakkelijk wegleest, maar door het einde daalt de score van het boek wel. Voor mij iets meer dan een middelmatig boek
0	Een heel makkelijk boekje, goed voor aan het strand, je hebt het in een paar uur uit. Maar of het nou iets bijzonders is? Nou, nee!
0	Het boek startte spectaculair maar doofde als een nachtkaars. Jammer ik verloor al snel mijn interesse
0	Ik heb het boek via de Buzzz club ontvangen maar voordien had ik nog nooit een boek van Sophie Hannah gelezen, dus kon ik ook niet vergelijken. Het leest helemaal niet vlot en soms ook heel moeilijk te volgen door de krantenartikels, intervieuws en stukken uit een boek dat één van de vrijgesproken vrouwen had geschreven. Telkens je een beetje kan volgen komt er weer een moeilijk moment. Over de ontknoping was ik ook niet echt tevreden. De moordenaar legde kaarten met nummers bij zijn slachtoffers, maar daar is eigelijk nooit voldoende uitleg over gegeven wat hij daar eigenlijk mee bedoelde. Ik heb het in ieder geval niet begrepen... En tot nu weet ik eigenlijk nog altijd niet of de vrouwen die hun kinderen hadden verloren echt schuldig waren aan kindermoord of niet, want de ene keer waren ze dat wel en dan weer niet. Ik denk toch dat ik eens een ander boek van Hannah zal lezen zodat ik het eens kan vergelijken want iedereen kan al eens een minder boek schrijven, niet?
0	Dit boek kann toch qua spanning niet tippen aan andere Maggie O'Dell verhalen. Naar mijn mening bleef het verhaal erg lang hangen bij de kustwacht , en na de kennismaking met de personages wad het vrij snel duidelijk wie de dader was en hoe de verhaallijn zou lopen.
0	Irritante schrijfstijl
0	Heel moeilijk geschreven, heel wollige taal, één zin is ongeveer 6 regels lang, veel te veel woorden om iets te vertellen
0	Ik vond dit boek in mijn boekenkast, waar het al een aantal jaren op me lag te wachten. Na het uitgelezen te hebben, weer wetend waarom ik er nooit aan begonnen ben. Het thema is best wel aardig. Vijf verschillende vrouwen; vijf vriendinnen wandelen op zoek naar zichzelf en elkaar een pelgrimstocht. De spanning neemt toe als een geheim zich openbaart. Een erg voor de hand liggend geheim, dat je al kilometers eerder ziet aankomen; wordt mijnsinziens op een nogal clichématige en langdradige manier uit de doeken gedaan. Met alle gevolgen van dien.
0	Eerste bladzij begon aardig, maar was wel meteen ongeloofwaardig. Het is niet logisch dat je word vastgehouden en daarover je mond houd. En zo gaat het hele boek. Rare keuzes van hoofdpersoon Pien en op het einde too much.
0	Een echt mannenboek voor stoere mannen. En dat ben ik niet. Ook is de reclamewereld mij niet vreemd, waardoor de uitleg voor mij ietwat overbodig is. Ook begon ik mij steeds meer te ergeren aan het 'wat een lekkere wijven overal', om daarna weer uit te wijden over hoe erg de vrouwenhandel wel niet is. Het strookte niet met elkaar en bracht continu vertraging op in de spanningsopbouw van het boek. Wel heeft Kamps mij zo ver gekregen dat ik graag eens een bezoek zou willen brengen aan havenstad Valparaíso in Chili, maar ik kijk wel uit om te dicht bij de zee te staan...
0	Bij momenten wist het boek me te charmeren, maar deze momenten maken het verhaal niet tot wat het zou kunnen geweest zijn. Tijdens het lezen had ik meer zin om bladzijden uit het boek te scheuren want het lezen werd een worsteling, ik worstelde me door het verhaal, gewoon om het boek te kunnen weg leggen. Jammer, want het bevat de juiste ingredienten ...
0	Ik ben het helemaal eens met bovenstaande Crimezone-recensie. Wat is dit een zwak boek. Er wordt ons heel wat beloofd, maar MacLean maakt het niet waar. Er zijn wel erg veel onwaarschijnlijkheden: hoe kan de hoofdpersoon rouwen om zijn vermoorde dochter, uit zijn op wraak en tegelijk een zeer vergezochte internetrelatie aangaan met een jonge vrouw? Waarom lijdt de dader aan minstens drie flinke afwijkingen? Wat moeten we met het liefdesleven van de Italiaanse inspecteur? Misschien is de belangrijkste vraag: was er geen goede redacteur voorhanden om heel veel bladzijden te schrappen?
0	Veel technische beschrijvingen van het skiën. Geen sterk plot. Weinig spanning. Had het boek bijna weggelegd, verhaal komt erg traag op gang!
0	Een duvels slecht boek. Meer kan ik niet maken van De dood en de duivel van Schätzing. Je hebt auteurs diet moeiteloos oude tijden laten herleven. Lees Eco maar eens. Maar dit boek is saai, met kinderachtig en clichématig taalgebruik. Handen worden jammerend voor het gezicht geslagen, iemand is een zwijn, of een schaamteloze vent. Er wordt krampachtig gehoest, mensen roepen lieve help. Je wordt niet beloond als je probeert je er door heen te worstelen. Integnedeel. De intrige? Ook flut. Mooi is alleen de kaft met dank aan Botticelli. Mijn advies laat het boek gewoon dicht. Dan heb je een mooie kaft en een fraaie belofte dat het gaat om een adembenemend spannende thriller rond de bouw van de Dom van Keulen. Het heeft mij ook de adem benomen. De duivel mag het boek komen halen. Maar ook hij zal er des duivels over zijn. Voor mij onbegrijpelijk dat het waardering krijgt op Crimezone.
0	Tempelcode belooft volgens de flaptekst een enorm spannend boek te zijn, vol geschiedenis, historie, symbolen en geloof. Ik lees ontzettend veel van dit soort boeken, dus kon niet wachten deze te gaan lezen. Helaas heeft het boek me toch wel enorm teleurgesteld. Het is echt een verhaal wat je 'leest'. Ik had gehoopt dat dit zo'n boek zou zijn waarin je als lezer zelf fanatiek mee puzzelt en probeert de symbolen te ontrafelen, alleen dit soort boek was het totaal niet. Het blijft allemaal wat afstandelijk, ook kan je merken dat er veel is gesneden in het oorspronkelijke verhaal, waardoor er veel nuttige stukken verloren zijn gegaan. Zo kan je zo maar ineens midden in een discussie staan die uit het niks lijkt te komen. Doordat het boek zo afstandelijk is, wordt je nergens meegezogen in het verhaal en blijft de spanning nagenoeg uit.
0	Aardige roman met een lichte, maar pakkende schrijfstijl. In het genre Dan Brown en co. Het verhaal verveelt, ondanks de voorspelbaarheid echter op geen moment. Dit is m.i. mede doordat er een strakke, progressieve verhaallijn in zit, waarbij de auteurs snel to the point komen en het plot naar een (happy) end wordt gewerkt. Bovendien is de vrouwelijke hoofdpersoon met de markante naam Cotten Stone iemand waar je je in kunt leven. Geen echte superwoman/angel, maar iemand met gevoelens (en menselijke zwakheden).
0	Het boek begon best goed, verrassend. Maar ik bleef wat op mijn honger zitten. Het verhaal bleef ontzettend langdradig, zodat ik op 86% heb opgegeven, en niet heb verder gelezen. Jammer!
0	De serie begon veelbelovend, maar het niveau daalt behoorlijk. Teveel onwaarschijnlijkheden en zaken die gewoon niet logisch zijn. Kennelijk moet de schrijver ieder jaar een boek uitbrengen om aam zijn target te voldoen. De kwaliteit komt dit helaas niet ten goede.
0	In de eerste 45 bladzijdes van De mannen van Raan is te lezen dat Per behoefte heeft aan doolhoven, puzzels en ordening. Maar de schrijfster laat het de lezer lezen en doet er verder niks mee voor mijn gevoel. Het komt niet terug in de gewoontes van Per of in de manier waarop hij de caravan op Texel betreedt (wat eerst een huisje is) of waarop hij kennismaakt met Raan. Daardoor blijft Per vlak en komt hij voor mij niet uit de verf, ook al maakt hij schema's en ziet hij in gedachten de mannen van Raan voor zich en beredeneert hij het een en ander. Maar toch, een karakter met de drang tot oplossen, logica en ordening heeft meer nodig. Gedrag zit ook in de suggestie van zaken die niet duidelijk uitgesproken worden. En daarvoor is de taal van De Jong te duidelijk. Wat op zich zeker een verdienste is: het boek is vlot geschreven en leest moeiteloos weg, maar de onderstroom ontbrak naar mijn smaak te veel. Daarnaast kabbelt het verhaal te lang door in plaats van een opmaat te zijn naar het onverwachte eind.
0	Wat had een grote verwachting van dit boek. Maar helaas het heeft me niet zo kunnen raken als dat ik verwacht had. Er stond op voor de fans van PS ik hou van jou... nou daar is dit verhaal niet mee te vergelijken hoor. Begrijp me niet verkeerd, het verhaal is makkelijk te lezen maar het kon mij niet zo pakken dat ik wilde blijven lezen. Het uitgangspunt van het boek vind ik mooi, een jaar volplannen voor je geliefde die dood gaat. De wending dat iemand anders de agenda 'krijgt' en de verhalen met elkaar verwezen worden is mooi. Ik heb he uitgelezen maar voor mij geen aanrader, helaas!
0	Voorheen was de verongelijkte en polariserende toon van zijn stukken gescheiden van de meer neutrale toon uit zijn romans. Met VSV heeft die nare toon nu ook zijn weg gevonden naar zijn ´literatuur´. Nou ja, literatuur? Het leest als een slecht geschreven thriller waarvan het plot geen moment geloofwaardig wil worden. Passages rond bestaande politieke figuren als Donner en Job Cohen zijn een beetje smakeloos en ook het idee om Theo van Gogh terug te laten komen als een engel is op z´n zachtst gezegd ridicuul. Daarnaast heeft De Winter zichzelf steeds geforceerd de roman in geschreven als een soort postmoderne stijltruc, maar het maakt de gekunstelde en ongeloofwaardige constructie van het narratief er niet geloofwaardiger op.
0	Onwaarschijnlijke edelkitsch!!
0	Pandora’s klok beloofd in eerste instantie een spannende leeservaring te worden. Alle ingrediënten zijn immers aanwezig: vliegtuig mag niet landen, zieke passagier. Maar helaas. Het leest wel lekker weg maar daar is alles mee gezegd. Goed voor de vakantiekoffer en na het lezen achterlaten in het hotel.
0	Een boek met columns over een mooie omgeving, maar zonder duidelijk verhaal of doel.
0	Dit boek leest lekker weg. Goed geschreven. De inhoud is echter flinterdun. Een historische roman? De historische feiten zijn er, maar puur als achtergrond voor het fictieve verhaal. Jammer, ik had er meer van verwacht.
0	Eindelijk is ie dan uit. Dit boek kon mijn aandacht niet echt vasthouden en ik kan niet precies zeggen waarom. Ik wilde wel weten hoe het verderging, dus in zoverre was het dan boeiend genoeg, maar tussendoor heb ik nog andere boeken en een stapeltje tijdschriften weggewerkt. Een echte pageturner vond ik het dus niet. Dit boek haalt het echt niet bij PS Ik hou van je en Ik zal je nooit vergeten.
0	Als echte Vandenberg lezer (ik heb bijna al zijn boeken gelezen) viel dit werk mij eerlijk gezegd nogal tegen. Het Sixtijnse geheim is een van de eerste werken van Vandenberg. Zijn latere werken, zoals Het perkament van Montecassino, maar ook Het Golgotha dossier, zitten veel sterker in elkaar. Er wordt teveel opgesomd in Het Sixtijnse geheim en het verhaal is nogal vergezocht. Ik ben het met de recensent van Crimezone eens dat het overdreven is te denken dat die acht letters op het plafond van de Sixtijnse kapel zoveel ophef te weeg zou brengen. Voor wie van plan is een Vandenberg te gaan lezen zou ik Het Sixtijnse geheim niet aanraden. Hij heeft veel betere boeken.
0	Ik mocht het boek buzzzen waar ik weer blij mee was,ik heb me echt door het boek moeten worstelen,en dat Tess Gerritsen dit boek aanbeveeld geloof ik dus niks van,in het begin veel namen maar het verhaal blijft heel matig ,nee Alex Kava is niet mijn auteur,ik was zwaar teleurgesteld geen Alex voor mij meer..
0	Ik begrijp werkelijk niet waarom dit een goed geschreven boek is.
0	Achthonderd jaar geleden trok Franciscus van Assisi tijdens de Kruistochten naar Damiate en had daar een ontmoeting met sultan Malek Al-Kamil. Over deze ontmoeting is weinig bekend, net als over zijn verder verblijf in het Midden-Oosten. Hans van Harteveld vult de leemten op. Hij kijkt met hedendaagse ogen naar Franciscus en belicht zo diverse kanten de heilige op een manier die men niet direct in vrome schrijfsels zal terugvinden. Hij beschrijft Franciscus als een gewoon mens met al zijn twijfels en tekortkomingen, niet als een heilige. Wat mij bijzonder stoorde was het onparlementaire en vulgaire spraakgebruik van Franciscus. Bijv. “Ik moet pissen als een paard”, “Ik moet zeiken en schijten tegelijk” en meer van dergelijke uitspraken. Zulke uitspraken maken Franciscus niet menselijker en zijn overbodig. Hoewel het historische gegeven interessant is, kon het boek mij maar matig bekoren.
0	Een vermakelijk verhaal over de eigenzinnige Betsy Huckabee en de knappe Deputy Joel Puckett. Als hij in het dorpje Pine Gap verschijnt, blijft niets meer hetzelfde. Een groep gemaskerde mannen heeft het heft in eigen hand genomen, maar Joel is gekomen om de wet te handhaven. Alle gebeurtenissen leiden tot de spannende ontknoping op het eind en daar zat nog een kleine verrassing in.
0	Een negenjarig meisje groeit op in het huis van haar voedstermoeder ergens op het platteland net na de tweede wereldoorlog. Zelf put de schrijfster uit de geschiedenis van haar eigen familie. Het boek leest moeilijk wegens de korte zinnetjes en ook de dialogen zijn een wirwar van vragen stellen en soms wel en niet antwoorden geven. Daarom deze twee sterren.
0	Een mooi eenvoudig kort kerstverhaal, dat gaat over schuldgevoelens en hoe verliezen van een geliefde je alles kan ontnemen. Pas als acceptatie komt , kun je verder.
0	Aardig maar geen pageturner. Niet het beste boek dat door Noort is geschreven. Terug naar de kust was stukken beter. In elke nieuw boek wat Noort schrijft komt steeds meer seks voor. Net alsof Noort denkt dat haar boek dan beter verkoopt.
0	Na menig Mankell werkelijk verslonden te hebben, had ik me voor deze vakantietijd opgemaakt voor onder andere De Chinees. Alleen al snel bleek ik van een koude kermis thuis te komen. Wat een in negatieve zin andere Mankell dan alle andere. Het leek soms meer een geschiedenisboek dan een spannend verhaal. Uiteraard zat het verhaal er ook wel in maar ik had voor het eerst bij Mankell vaak moeite door te lezen. Al met al een boek dat in Mankell-maatstaven tot een van de mindere behoort. Ik hoop dat hij zich met zijn volgende boeken weer revancheert.
0	Wellicht was het boek nog te redden geweest als het de helft minder dik was geweest. Nu wordt er heel veel tekst aan het liefdesleven van de hysterische hoofdpersoon besteedt en dat leidt nogal af van het eigenlijke, minstens zo traag verlopende, verhaal. En echt spannend wil het ook niet worden. De plot is na drie bladzijdes al duidelijk. Vrijwel alles draait vervolgens om het liefdesleven van het hoofdpersonage. Het masker afzetten op het eind is een wel erg clichématig slot van een boek dat eerder een damesroman dan thriller is.
0	Van een nutteloos boek gesproken. Niets maar dan ook niets wordt er bijgebracht, integendeel. 1 van de weinige keren dat ik een boek niet helemaal heb uitgelezen maar hier en daar slechts een losse bladzijde. En zelfs dat was nutteloos.
0	Het is dat het een gratis boekje was en heel dun, zodat je denkt het snel uit te hebben. Maar wat een moeizaam boekje. Uiteindelijk snap je het wel en de schrijfstijl is echt passend voor die tijd, nogal bombastisch maar ik ben er geen fan van. Nergens spannend, opwindend of enige andere emotie oproepend.
0	Niet helemaal mijn boek, hoewel de opzet me wel aansprak. Ieder hoofdstuk begon met een recept en eindigde met een verhaal over een ingrediënt. Er kwamen naar mijn smaak te veel personages in voor die allemaal een verhaal hadden. Hierdoor vond ik het rommelig en gingen de verhalen niet leven.
0	Zojuist op pagina 70 ofzo in slaap gevallen: weinig boeiend. Toen in het begin de hoofdpersoon voor haar lol wat rondhing in het datacentrum van een internationale luchtvaartmaatschappij gingen al wat alarmbellen rinkelen. Mevrouw had er ooit als IT consultant haar kunsten vertoond en kon nog steeds zomaar binnenlopen... niet erg realistisch. En zo blijft het: gebeurtenissen zijn zo ver gezocht of zo toevallig dat ze alleen maar een gevoel oproepen van ja hoor, het zal wel. Daarnaast neigt het steeds meer (tot ongeveer pagina 70 van de Engelstalige versie) naar een herhaling van vrouwtje is mannetje te slim af. Zo nu en dan is dat natuurlijk leuk. Maar als dat continu gebeurt dan is dat slaapverwekkend saai. Ronduit vervelend zijn die nare speculaties op de toekomst met een strekking van ..maar toen wist ze nog niet dat hij haar leven drastisch zou beïnvloeden. Dan Brown bedient zich overigens ook rijkelijk van dit goedkope kunstje, maar desalniettemin kijk ik ernaar uit wanneer straks in oktober The Solomon key uitkomt.
0	Er is niets tegen een rustig voortkabbelend verhaal maar in dit boek gebeurt werkelijk helemaal niets dat je bij blijft dus blijf ik steken op twee duimpjes.
0	Verwachtingsvol begon ik aan het boek. Wat lijkt het me vreselijk te moeten kiezen tussen jezelf en je geliefde... De schrijver weet dit echter alleen niet zo goed en verdiept neer te zetten, waardoor je heel erg moeilijk in het verhaal komt. Pas halverwege worden er meer details gegeven en dat geeft het boek een oppepper die het zo hard nodig heeft. Hoe meer je de ontknoping nadert, hoe spannender het verhaal wordt. De ontknoping is onvoorspelbaar, goed en misleidend in elkaar gezet. Wat ik echter heel erg mis aan het verhaal is de uitdieping van het personage van de moordenaar. Je krijgt geen achtergrondinformatie en ook krijg je niks te horen over het motief. Het verhaal wordt vrijwel alleen vanuit het perspectief van het politieonderzoek verteld, waardoor het erg afstandelijk blijft en je niet echt betrokken wordt bij het verhaal. Ik denk dat de schrijver echt veel meer van het boek had kunnen maken, want de opzet was wel goed!
0	Ik ben een grote Patricia Cornwell fan en heb met veel plezier alle voorgaande boeken van Kay Scarpetta gelezen. Door dit deel was echter niet goed doorheen te komen. Het was saai, erg langdradig en veel te gedetailleerd. Jammer!
0	Kreeg het gevoel dat de auteur een heel boek van 300 pagina's in novelle-formaat heeft geprobeerd te proppen. Het begin gaat in sneltreinvaart, het plotje wordt je door de strot gedouwd zonder dat je de kans krijgt om de hoofdpersonen te leren kennen. Je hebt geen idee van wat hen beweegt, hoe hun huwelijk is, wat er in hun levens speelt. Hierdoor is het moeilijk inleven. Al veel te vroeg wordt weggegeven aan de lezer dat er sprake is van een complot, waarna een half boek lang moet wachten tot de hoofdpersonen ook aangesloten zijn. Op dat punt aangeland kon het me eigenlijk al geen barst meer schelen hoe het af zou lopen.
0	Eerder las ik 'In de tijd van de vlinders' en vond dat een mooi boek. Maar dit boek heb ik niet uitgelezen, ik kwam er niet doorheen.
0	Karakter dipte de cover in een pattriottische mooie man-cover, wat bewijst dat ze het boek amper gelezen hebben want antiheld Mark Beamon is een dikkerd die niet hoog oploopt met zijn eigen vaderland. Maar soit het ging om de plot, toch? Welke, als ik vragen mag? De CIA helpt Al Quaeda de drugsmarkt over te nemen want dat zou hen toelaten hen beter te vernietigen? Ik heb niks tegen een vergezochte plot, als die maar logisch in elkaar zit. Dit is een grote, stinkende pudding die met elke bladzijde verder inzakt.
0	De recensie van Hebban recensent Dick van der Veen dekt volledig de lading van dit boek. Dus die zou ik zeker lezen. Wat betreft de leesbeleving heb ik een heel andere ervaring aangezien ik slechts twee sterren toebedeel aan dit boek. Ondanks mijn interesse in cultuur-en geschiedenis en de figuren die het historische toneel “sierden”, heb ik het na 124 pagina’s opgegeven. Mogelijk om het later nog eens te proberen, maar ocherm wat is dit saai geschreven zeg....
0	Na De verborgen geschiedenis is dit een absolute teleurstelling. Haar eerste boek was goed geschreven en las je in één keer uit. Bij De kleine vriend bekruipt je echter het gevoel dat het de schrijfster uitsluitend te doen is om de sfeertekening van de streek en de periode. Het verhaal wordt nergens echt spannend en kan de aandacht ook niet vasthouden. Ik heb er maanden over gedaan om het boek uit te lezen. Het verhaal kwam nooit echt goed op gang, en gaat uit als een nachtkaars. Onbegrijpelijk dat schrijfster hier tien jaar aan gewerkt heeft.
0	Ik geef maar 2 sterren ik weet niet wat het is met dit boek. Maar vanaf het begin irriteerde de schrijfstijl mij bijzonder. Ik heb het boek uitgelezen omdat ik het plot wilde weten. Maar ik denk niet dat ik snel nog een boek van deze schrijfster zou lezen.
0	De sirene en Het profiel horen wat mij betreft tot het beste werk van deze Schotse 'tartan noir' auteur, maar driemaal is in deze duidelijk géén scheepsrecht. Het wederoptreden van Tony Hill en Carol Jordan is een afknapper van formaat geworden. De twee plotlijnen blijven quasi de hele plot volkomen gedetacheerd van elkaar, om elkaar alleen te raken in een haastig afgehaspeld slot. Bovendien moet McDermid niet zo koketteren met haar eigen geaardheid (de twee lesbische politievrouwen krijgen niet alleen de beste teksten, deze supervrouwen lossen bijna eigenhandig de zaak op, alhoewel ze in wezen bijfiguren zijn).
0	Jammer, ik had echt hoge verwachtingen van dit boek. Haar vorige boeken heb ik in een ruk uitgelezen, en vervolgens aan al mijn vriendinnen aangeprezen maar dit boek is gewoon een KOPIE van De Da Vinci code. Echt jammer, maar een volgend boek zal ik toch weer kopen hoor! Ik denk overigens als je De Da Vinci code niet gelezen hebt dat het wel een goed boek is.
0	Van mij had dit boek wel wat dunner mogen zijn. Al halverwege het boek vond ik de beschrijvingen van de hoofdpersonen niet erg boeiend meer en ik heb deze pil dan ook met enige moeite uitgelezen.
0	Waar 'Mr Mercedes' 4 sterren verdiende en opvolger 'De eerlijke vinder' 3, kon ik het teleurstellende derde deel niet meer dan 2 geven. Het leek erop dat King na '23-11-63' eindelijk definitief afscheid had genomen van bovennatuurlijke suspence, en in de eerste 2 delen van deze trilogie lukte hem dat ook. De ouderwetse bovennatuurlijke boeken waren top, daar niet van, maar op een gegeven moment wordt de lezer dat zat. Daarom was zijn draai zo verfrissend. In dit deel 3 grijpt King helaas terug op het oude, en dit boek werd daarmee erg voorspelbaar. Het lijkt op een makkelijk gescoord en snel geschreven derde deel, dat meer is bedoeld om filmmakers te verleiden, dan zijn lezers.
0	Helaas vond ik het geen spannend verhaal. Het boeide me me niet echt. De eerste helft heb ik gelezen als ebook en het tweede deel als luisterboek. De stem van Roel Fooij was wel zeer aangenaam; hij vertelt het verhaal passievol en geloofwaardig maar dan nog....Het kan voor mij niet tippen aan de boeken van Sebastian Fitzek, Simon Beckett en Cody McFadyen. Ieder zijn smaak natuurlijk.
0	Weet dat dit een YA thriller is maar vond het verhaal meer iets voor kinderen van een jaar of 12', beetje raar en toevallig plot, weinig spanning!
0	Barabbas, een mooie titel. Misschien ben ik inmiddels een verwende thrillerlezer, maar mijn kennismaking met Jacob Vis viel tegen. Vis is een typische Hollandse thrillerschrijver. Het boek bevat veel knulligheden en onrealistische scenes (de onveilige sex tijdens het prostitueebezoek, gaat dat echt zo?) en ik had steeds de neiging om het boek definitief weg te leggen. Maar, zoals anderen ook opmerkten, het verhaal heeft onmiskenbaar vaart en je bent uiteindelijk dan toch wel benieuwd naar de afloop, vandaar twee sterren.
0	Ook een mening over Het meisje in de trein? Wie geeft er nog vijf cent voor die van mij? ;-) Ik heb het boek net gelezen en vond het 'best ok'. In het begin had ik het wat moeilijk om van het beeld van een drinkende vrouwelijke 30-er (een meisje?) met een al vrij verknoeid leven af te komen, die een boom in die trein zit af te zagen hoor en werd het wel wat saai. De redenen van dat alcoholmisbruik zijn nochtans realistisch genoeg: depressie, eenzaamheid, ...: Met de introductie en uitwerking van de andere personages vond ik het gelukkig boeiender worden. De plot vond ik dan weer vrij goed en niet te voorspelbaar. Het einde beviel me dan ook beter dan het begin! De verschillende gezichtspunten en tijdstippen waren vrij goed opgebouwd. De verschillende verhaallijnen bevielen me wel en hoorden mijns inziens ook mooi bij elkaar. Qua taal en stijl had het dan weer allemaal wat mooier mogen zijn voor mij.
0	Ik vond dit boek heel saai, er waren heel moeilijke woorden, als he dit boek wil lezen raad ik je een ander boek aan, want dit boek heeft geen einde, of inhoud. Er is niks spannends aan. Ik heb mijn tijd hieraan verspild.
0	Van Royen doet er goed aan eens een goede redacteur - of andere uitgever - te zoeken, want dat niemand bij dit boek aan de bel heeft getrokken is opmerkelijk. Natuurlijk, de verkoopcijfers zullen wel weer geweldig zijn geweest. Maar het is de vraag of veel mensen zich nog aan een volgend boek van haar zullen wagen. De Mannentester heeft een niet onaardige premisse, maar ook die wordt niet helemaal waargemaakt. Uiteindelijk wordt er maar één man getest en verder nog een lesbienne en daar blijft het bij. Hiervoor in de plaats krijgen we zijwegen naar een criminele vader, een geschifte moeder en de onbeantwoorde liefde voor een robot. Met name dit laatste zijpad leidt heel erg af van het hoofdthema. Allemaal erg jammer, want Van Royen schrijft makkelijk en bij vlagen met humor. Ze kan beter.
0	Persoonlijk vond ik het geen goed boek, soms was het nogal moeilijk om het verhaal te blijven volgen, dit komt zoals ik al heb geschreven door de vele namen die in het boek voorkomen. Ook vond ik dat het niet heel vlot las. Wat ik wel een pluspunt vond aan het boek is dat het zeer realistisch geschreven is, je hoort wel vaker op het nieuws dat er een afrekening is heeft plaatsgevonden binnen het homomilieu, ook denk ik dat hij zich bewust is van de maatschappelijke themas en problemen. Hierdoor kan hij het zeer goed verwoorden in zijn boek(en). Voor dat ik dit boek heb gelezen voor school, heb ik al andere Aspe verhalen gelezen en die vond ik veel beter. Om af te sluiten zal ik nog een punt op tien geven voor Zoenoffer van Pieter Aspe en dat is een zes.
0	Ook dit boek van Patrick is weer ontzettend vlotjes geschreven en leest dus als een tierelier, maar... het haalt het zeker niet bij zijn debuut Weg van Lila. Het is wel erg voorspelbaar welke kant het verhaal opgaat. Daarnaast heeft Djon veel medelijden met zichzelf wat bij mij soms toch irritatie opwekte. Dit vervolg van Weg van Lila zie ik ongeveer hetzelfde als Kluun met De Weduwnaar, zijn opvolger van Komt een vrouw bij de dokter. Het kan niet tippen aan het eerste boek. Ik vind hen allebei dezelfde rauwe schrijfstijl hebben, waar ik overigens wel zo af en toe van houd ;-) Daarnaast hebben ze allebei een gedeeltelijk autobiografisch boek uitgebracht met daar weer een vervolg op. Zowel bij Kluun als bij Patrick zie je dat de opvolger het nét niet gaat redden tegenover het eerste debuut... Desondanks denk ik wel, dat Patrick het schrijven in zich heeft, maar bij een eventueel volgend boek zou ik 'm willen aanraden geen vervolg meer te gaan schrijven over Lila, maar een boek op zichzelf. Ik denk, dat 'ie dat wel in zich heeft!
0	Tja, wat zal ik hiervan zeggen. Een typisch Danielle Steel boek, maar dan wel één van de mindere. Sommige boeken van haar zijn goed, mooie romans met sympathieke karakters en sommige zijn stukken minder. Dat laatste is hier het geval. Ongeloofwaardig, zeker het eind. Als ik een vent had die mij zo in de steek had gelaten, had ik hem never nooit meer willen zien.. Het is te zoetsappig, te gekunsteld, te voorspelbaar. In één dag op de camping uitgelezen; thuis had ik hem al lang aan de kant gegooid.
0	het boek begint zoals je mag verwachten van Nesbo: spitse dialogen, vaart en spanning. Maar langzamerhand, al verder lezend, bekruipt mij toch het gevoel dat het boek niet lijkt op zijn voorgangers. De Noorse rechercheurs bakken er weinig van, totdat Hole op het toneel verschijnt. Hij is wel heen snel bereid om weer zijn oude beroep op te pakken. Ondertussen word ik gemangeld met allerlei zinloze wetenswaardigheden over vampirisme. Nee, ik heb het uitgelezen maar werd er niet blij van. Rommelig verhaal, verhaallijn is warrig, einde is zwak, kortom; slechtste boek ooit van Nesbo.
0	Dit wordt één van de weinige boeken die on-uitgelezen in mijn boekenkast blijven staan. Ik kan er niet inkomen. Er zijn blijkbaar verschillende verhaallijnen die allemaal nogal fantasierijk en onrealistisch zijn. Een soort sprookjes, die ik trouwens ook nogal macaber vind. Ik heb toch al nooit van sprookjes gehouden. Arabische vertellingen? Als ze allemaal zo zijn vind ik ze niet leuk, niet mooi, ik begrijp ze niet. Ook weet ik steeds niet in welk verhaal ik nou precies zit. De verhaallijnen worden door niets zodanig gescheiden dat ik er op tijd erg in heb dat ik weer in een ander verhaal zit. Geen boek voor mij !
0	Luchtig leesbaar. Afwisselende hoofdstukken. Verleden/heden waardoor t eind niet voorspelbaar is. (Eigenlijk voor je gevoel niet af).
0	Als je liefhebber van honkbal bent en dan het Amerikaanse baseball dan zit je gebeiteld met dit boek. De hele geschiedenis van de sport vanaf het prille begin rond 1900 tot en met de Tweede Wereldoorlog krijgt alle (heel veel) aandacht. Roth schetst met al zijn sporthelden de American way of life en neemt terloops de naoorlogse communistenjacht op de korrel. Hierin is hij groots en cynisch tot op het bot.
0	Dit was denk ik het eerste boek dat ik van Saskia Noort las en helaas was het zeker geen aanrader. Het boek is eigenlijk heel deprimerend en niet leuk om te lezen. Het hoofdpersonage gaat door een zware tijd en vindt het leven even totaal verschrikkelijk. Natuurlijk hoeft een personage niet per se een vrolijk leven te leiden, maar ik werd er bijna zelf neerslachtig van. Daarbij gebeurt er in het hele boek eigenlijk... niks. Het is totaal niet spannend en het gaat eigenlijk nergens over. Er is geen spanningsopbouw en zelfs het einde is een soort flop. Het gaat nergens naartoe! Meerdere personages zijn bijzonder irritant. Totaal geen positieve review dus. Helaas!
0	't Viel me tegen; respect voor Japins research, maar soms kon ik er geen touw aan vastknopen waar het verhaal was en wie de ik-persoon was. Historische beschrijvingen van St-Petersburg erg mooi en herkenbaar, zeker als je er net geweest was.
0	Verleden week kreeg ik voor mijn verjaardag deze laatste Mankell cadeau en als superfan was ik daar dan erg blij mee. Ik vond het boek echter heel teleurstellend. Het las vlot dat wel maar ik vond het verhaal erg matig en de vertaling al even matig. Ik had echt het gevoel dat ik het script voor de film aan het lezen was.Ik vond echt dat dit boek de vergelijking met de Wallanderreeks of met De terugkeer van de dansleraar niet kan doorstaan.
0	UIT.... Een boek waar ik mij doorheen moest worstelen. Traag verhaal,weinig spanning en soms langdradig. Mijn nieuwsgierigheid groeide omdat meerdere leesboekvrienden dit boek hoog waardeerden. Maar helaas heeft de schrijfster voor mij de verwachtingen niet waargemaakt. Dit boek valt eerder onder het genre ROMAN dan onder een THRILLER.
0	Dit boek pakte me niet. De eerste pak m beet 150 bladzijden waren ronduit verwarrend te noemen. Zo wordt de hoofdpersoon niet echt nauwkeurig beschreven, waardoor ik er pas halverwege het boek achter kwam hoe oud Aiden Waits is (in mijn hoofd had ik inmiddels dus al een half boek een veel ouder persoon in gedachten). Er komen ook veel te veel personages in voor en al met al vind ik het verhaal erg ver gezocht. De moord (die pas op de helft gebeurt) wordt uiteindelijk niet eens echt duidelijk opgelost. Nee, de debuutthriller van Joseph Knox is wat mij betreft geen aanrader. Hopenlijk zijn z'n vervolgboeken beter ...
0	Een raar boek. Kan het niet volgen, van hot naar her ging het. Over veel boeken ben ik tevreden, maar dit... nee. Dit was m niet
0	Toevluchtsoord van Kellerman is een boek dat afgezien er in beide boeken sprake is van een toevluchtsoord in geen enkel opzicht verder iets met elkaar gemeen hebben. Ik vond het boek traag op gang komen maar ook traag blijven. De uitstapjes die Rina maakt tijdens haar achtervolging waarin dan wel weer uiteengezet wordt in welk opzicht deze dan wel weer voor belang zijn voor haar orthox Joods zijn vind ik niet terzake doen op momenten waar het politie team betreft. Zij zijn evenals de lezer toch in hoofdzaak uit op de lodende zaak waar zij op zijn ingezet. Het feit dat Rina als orthodoxse religieuze vrouw een belangrijke bijdrage levert aan wat wij hier in Nederland `de hoeksteen van de samenleveing`zouden noemen. (Ik hoor het er Balkeneinde steeds minder over hebben) is prijzenswaardig maar niet is niet iets om tussen zoveel alinea`s te plakken. Zelfs de meest urgente telefoontjes tussen Rina en Decker worden afgesloten met ik hou van jou en ik ook van jou (of ik lees een paar maal dat Rina het heerlijk vindt naast haar grote, sterke man te liggen. Kortom ik lees een verhaal waarin de normen en waarden hoog aangeschreven staan, zeer prijzenswaardig maar het vertraagt de loop van het verhaal in die mate dat ik moeite heb om heb het uit te lezen. Met bovenstaande wil ik niet beweren dat ik niet geintersseerd ben in het orthodox jodendom (bijvoorkeur niet te eenzijdig belicht). Dit boek had naar mijn idee veel spannender en met meer vaart gescshreven kunnen worden. Op zich zijn de dialogen, afgezien van wat ik eerder benoemde een prettige bijdrage aan het boek maar een juiste dosering daarvan op het juiste moment zou wat mij betreft een verbetering zijn.
0	Tja, als je zoals ik éérst Het Bernini mysterie hebt gelezen, valt deze mega-best-seller me toch wel wat tegen. De plot uit Het Bernini mysterie is zo heftig, dat je die uit De Da Vinci code al van verre aan voelt komen. De betrokkenheid als lezer van Het Bernini mysterie wordt in ons huidige tijdsgewricht, ik doel op de dood en herverkiezing van de paus, natuurlijk automatisch versterkt. Als ik aan de Holy Grale denk, spreken de ridders van Ni-Ni, uit Monthy Python mij veel meer tot de verbeelding! Verder moet ik zeggen dat de uitdieping van de personages ook veel sterker is in het eerste boek van Dan Brown dan in De Da Vinci code. Aan de andere kant wel sterk in de markt gezet van de uitgevers, zeker met de geïllustreerde versie. En grappig bovendien, die toegenomen belangstelling voor het Louvre !
0	Het boek op zich is goed opgebouwd, maar de ontknoping is zeer slecht. Je verwacht veel, en dan komt Ross met een slecht stuk gezeur dat nergens over gaat. Tomas Ross heeft zeker beter dingen geschreven.
0	Mijn verwachtingen waren hoog na een veelbelovend begin, maar helaas is het tegengevallen. Te langdradig, te veel herhalingen.
0	Erg leuk boek. Vooral heel herkenbaar. Helaas heb ik het boek wel weggelegd. Dat kwam door de schrijfstijl van het boek. De schrijfstijl vond ik erg vervelend. De zinnen zijn kort en in mijn beleving vrij houterig geschreven (dit was mij niet opgevallen toen ik het eerste deel las gek genoeg). Omdat de zinnen houterig over kwamen kon ik niet goed in het boek komen. Jammer want de verhaallijn is eigenlijk wel de moeite waard! Daarom zeg ik met pijn in mijn hart dat ik de film beter vind dan het boek.
0	Dit boek pakte mij totaal niet. Zorgwekkend misschien omdat het wordt bedolven onder lovende kritieken. Connie Palmen zegt zelfs dat het het ontroerendste en grappigste boek is dat ooit over rouw werd geschreven. Ik miste zowel de lach als de traan. Teleurgesteld misschien dankzij veel te hoge verwachtingen. Ik had het tweede boek van Porter al in huis 'Lanny' maar ook hier spreekt de stijl die misschien heel origineel is mij nog niet gelijk erg aan.
0	Een boek die al lang op mijn lijstje stond. Heb het nu gelezen en ik ben er niet echt van onder de indruk. Het is echt doorploeteren om het boek van kaft tot kaft te lezen.
0	Het boek zou heel goed kunnen zijn, ware het niet dat de eerste 100 bladzijden echt héél saai zijn. Maar na het eerste derde is het heel spannend. (In het begin wou ik echt stoppen met dit boek). Het verhaal is voorspelbaar. Ik ben na het lezen van horen, zien en zwijgen in deze schrijfster mijn vertrouwen kwijt. 1/3 saai is veel, nietwaar?
0	Geen prettig te lezen boek. Hele korte zinnetjes en daar komt nog bij dat het voor mij teveel fantasie is. Ik hou echt wel van jeugdboeken, maar deze valt gewoon tegen. Niet mijn smaak ! Geef mij de jeugdboeken maar van Mel Wallis de Vries en Carry Slee.
0	Een huis in Frankrijk is een typisch feelgood boek. Ik wist dus wat ik moest verwachten, maar vond de oppervlakkigheid van dit boek toch verbijsterend. Dat een oude huishulp die al een heel leven bij een familie werkt, een behoorlijke portie mensenkennis heeft opgebouwd en situaties goed kan inschatten, tot daar aan toe. Dat deze vrouw in staat is om de geheimen van wildvreemden meteen te doorgronden én levensbelangrijke oplossingen te bieden (die ook meteen en moeiteloos het gewenste effect hebben) gaat me net een stapje te ver. Ik werd er eerder geïrriteerd i.p.v. vrolijk van.
0	Na alle goed recensies dit boek gaan lezen. Waarschijnlijk behoor ik niet tot de doelgroep daar ik meer thrillers lees. Ik vond dit boek saai en langdradig en het benam mijn leesplezier. Ik zag op tegen lezen terwijl ik het normaal heerlijk vind. De laatste pagina´s heb ik doorgescrold zodat ik het maar uit had. Vond het een langdradig verhaal. Zal deel 2 alleen lezen als er niets anders meer is. Op naar een nieuwe thriller. Nogmaals: het zal ongetwijfeld aan mij liggen omdat dit boek goed beoordeeld wordt maar het is niet besteed aan mij.
0	Valere De Pauw neemt het op voor de ter dood veroordeelde oorlogsburgemeester Leo Vindevongel van Ronse. Historici zijn het erover eens dat deze oorlogsburgemeester misschien ten onrechte de kogel kreeg. Dit pleidooi van Flamingant DePauw maakt er een pamflet van onschuld van. Dit is de waarheid geweld aan doen. Als tijdsdocument kan het tellen. Wetenschappelijk betrouwbaar zou dit zeker niet durven noemen.
0	Als één zwaluw nog geen zomer maakt, kun je het voorbarig noemen iemand op basis van één goed boek meteen een interessante auteur te noemen. Kathryn Fox kreeg terecht veel lof toen Tot op het bot, haar eerste thriller in Nederlandse vertaling, verscheen, maar dat maakt haar nog niet meteen tot de Australische Kathy Reichs. Met Bloedband, dat inmiddels ook in vertaling beschikbaar is, maakt zij de hooggespannen verwachtingen namelijk amper waar. Fox is arts van beroep en heeft een meer dan gemiddelde belangstelling voor forensisch onderzoek; en dat is te merken. Niet alleen heeft zij voor haar nieuwste thriller een forensisch patholoog als hoofdpersoon gekozen; het verhaal staat ook bol van de technische onderzoeksgegevens en regelmatig tuimelen de vaktermen over elkaar heen. Alsof zij wil laten zien hoe goed zij haar huiswerk heeft gedaan. Die hoofdpersoon in kwestie heet Anya Crichton en ze is bepaald niet te benijden. Uit hoofde van haar functie komt zij namelijk in aanraking met de meest gruwelijke misdaden en speelt zij bovendien een belangrijke rol bij het begin van het lange en psychisch zware genezingsproces van de slachtoffers. En als die slachtoffers dan ook nog eens onder handen genomen zijn door vier broers uit de beruchte criminele familie Harbourn, de zogenaamde Harbourn Four, blijkt dat laatste haast onmogelijk. Want de Harbourns hebben een tactiek die niet te breken lijkt: je dekt mekaar onder alle omstandigheden en houdt vast aan je verhaal; wat er ook gebeurt. Maar Anya Crichton is niet van plan zich daarbij neer te leggen; daarvoor is zij te zeer begaan met het lot van de veertienjarige Sophie Goodwin, die de pech had in handen van de broers te vallen. In tegenstelling tot haar oudere zus Rachel heeft zij de aanval overleefd en daardoor heeft de politie voor het eerst iemand die tegen de Harbourn Four kan getuigen. Zal het de rechter met hulp van Anya Crichton lukken de gewelddadige broers achter slot en grendel te krijgen; zal het recht eindelijk zegevieren? Dat is de vraag waarmee Kathryn Fox haar lezers in de houdgreep probeert te nemen. Wat dus maar matig lukt. Het is niet zozeer de overdaad aan forensisch-technische details, maar meer Fox onvermogen geloofwaardige personages neer te zetten, dat stoort. Ze vertelt als het ware geen verhaal maar doet een relaas; en daarin lopen figuren rond die maar zelden in de buurt van mensen-van-vlees-en-bloed komen. Tel daarbij op de Libelle-moraal waarvan dit boek doordrenkt is  het leven zit weliswaar vol tegenslagen maar uiteindelijk komt alles goed  en de magere score van twee sterren lijkt me voldoende onderbouwd.
0	Ik vond dit boek beter dan het vorige deel maar het is nog steeds niet zo goed als de eerste boeken uit de Kay Scarpetta serie. Het verhaal komt heel langzaam op gang, het is erg langdradig. Soms word er gewoon een of 2 pagina's over 1 gedachte geschreven waarvan ik denk dat had ook wel met 1 alinea gekund. Wat ik wel fijn vond is dat er niet zoveel over high techt dingen word gesproken. Kortom het is weer een flinke tegenvallen en ben blij dat ik het boekn niet heb gekocht.
0	Ik had mijzelf voorgenomen om geen boeken meer van Suzanne Vermeer te lezen. Wat mij betreft zijn het bouquetreeks thrillers. Ik zag echter 4 en 5 sterren voorbij komen en werd toch nieuwsgierig. Helaas kan ik het geen 4 of 5 sterren geven. Het verhaal gaat over 6 vriendinnen, midden dertig met zeer goede opleidingen. Een is er dierenarts, psycholoog, arts etc. Waarom worden deze dames dan neergezet als bakvissen met reacties van meiden die net uit de pubertijd zijn. Het verhaal is vrij kinderlijk, ongeloofwaardig geschreven en wordt nergens echt spannend. De zogenaamde vriendinnen liegen en bedriegen en wantrouwen elkaar. Lees dit boek op een bedje in de zon in een all inclusive hotel. Ik ben wel benieuwd wie de schrijver van deze boeken is.
0	Een echte vakantie boek. Je hoeft er niet bij na te denken en schuift er gedachteloos doorheen. Maar je vergeet hem ook weer zo. Een echte thriller? Nee, dat vind ik niet. Ik voel het net als de voorgaande recensie: het zit tussen matig en goed in.
0	Een afknapper. Te veel personages. Ik kon er kop noch staart aan krijgen. Ook niet na twee tot drie keer herlezen. Zal wel aan mij liggen. Hoewel ik lees veel en alle genres. Maar dit boek is werkelijk een duizendkoppige draak. Er zijn voortdurend nieuwe personages aan het woord en voordat je weet wie er nu weer spreekt, ben je de draad van het verhaal kwijt. Ontgoochelend zondermeer.
0	Het duurt lang voordat er iets gebeurt, ik was echt erop aan het wachten. Ik vond de dader voorspelbaar. Ik heb veel betere boeken van Linda van Rijn gelezen.
0	Op zich geen slecht boek, vlot geschreven. Maar voorspelbaar en erg luchtig. Zit weinig body aan. Goed voor als je niet te geconcentreerd wil lezen
0	'De gloriedagen van Walter Gom' is een aardig boek, maar daar is alles mee gezegd. Het is een easy read, maar heeft weinig diepgang. De personages vond ik erg oppervlakkig en halverwege het verhaal vroeg ik me af waarom ik het aan het lezen was, want het boeide me te weinig wat er met de personages gebeurde. Doordat alle personages, ook de hoofdpersoon Iris, meer typetjes zijn dan echte karakters, miste ik een 'klik' met het verhaal.
0	Leest als een trein. Heerlijk om tijd te verdrijven. Knap in elkaar geknupt, maar weinig realistisch.
0	Het verhaal zelf is al voldoende beschreven en dus hou ik het maar op mijn beoordeling, voor mij is dit zeker geen thriller, het is een verhaal dat enorm opgefokt is. Het hoodpersonage heeft zoveel mazzel en geluk dat alles in zijn plooi valt, het is hectisch en onoverzichtelijk geschreven, waar komen ineens sommige antwoorden en oplossingen vandaan ? Het is veel te braaf .Ik heb het boek moeizaam uitgelezen omdat ik wel moet, maar sorry de twee volgende delen zijn niet aan mij besteed.
0	Hoewel het natuurlijk gruwelijk is wat Richard beschrijft en hem is overkomen, is het boek ronduit saai te noemen. Constant is hij op zoek naar zichzelf, wat misschien spiritueel te noemen is, maar mij op een gegeven moment echt irriteerde. Hoe dan ook mogen dergelijke dingen nooit meer gebeuren en is het knap van hem dat hij zijn ervaringen inzet om de wereld een beetje beter te maken.
0	Zelden heb ik een boek gelezen waarin ik me zo irriteerde aan een hoofdpersoon. Ze onderwerpt zich volledig aan een man die zich gedraagt als een verwend nest. Hij behandeld haar als vuil en weet alles zo te draaien dat het ook nog allemaal haar schuld lijkt. Ze geeft hem overal gelijk in en van eigenwaarde is er geen sprake.. Alles en iedereen moet wijken voor een perfecte relatie die alleen in haar hoofd bestaat. En daar gaat het hele boek over. Jammer!
0	Leuk om te lezen maar aan de andere kant ook erg rommelig. Jan is een kleurrijk figuur en naar mijn mening had dat veel beter naar voren kunnen komen. Het is een wat ouder boek en al de Belgische namen spreken ook niet erg tot de verbeelding maar buiten dat is het erg van de hak op de tak springen. Onsamenhangend is een goed woord. Maar ik ben een beetje fan van Jan dus het was wel te lezen.
0	Sorry dat ik zo met de deur in huis val, maar ik was er niet kapot van. Vrijwel direct nadat ik het heb gelezen heb ik teruggebracht naar de bibliotheek. En dat wil wat zeggen. Ik kan me wel een beetje identificeren met de hoofdpersoon, ik ben ook dol op dieren en ik heb ze zelf ook, maar die buurman, wat een zak! Alleen al met iemand die zulke grove taal tegen mij of mijn beesten gebruikt, zou ik nooit of te nimmer kunnen omgaan. Die man zou haast iets van een gedragstraining moeten doen, de honden gedragen zich beter dan hij ! Zijn kinderen zijn wel heel lief, vind ik, maar dat die vader op een gegeven moment zo schofterig tegen ze doet, alleen maar omdat hij ruzie heeft met Cat, gaat voor mij veel te ver , die hebben er niks mee te maken! Hoe vaak ik dacht : man, laat je nakijken, wil je niet weten. Toen Cat hem in een van de laatste hoofdstukken een klap verkocht, omdat hij zo lullig deed omdat ze zwanger bleek te zijn, vond ik dat alleen maar goed van haar. Ik had precies hetzelfde gedaan, misschien nog veel harder ook!
0	Het was een beklemmend verhaal over Seb die zich afzonderde van zijn familie en van de wereld omdat Billie, zijn enige echte maatje, in coma was geraakt door een val van een trampoline. Er kwamen inderdaad mooie zinnen in voor, maar het verhaal was moeilijk te volgen en was warrig. Ik heb het wel uitgelezen en er kwam nog een verrassing op het eind. Maar het boek heeft ook een open einde waar ik helemaal niet van hou.
0	'Een thriller die hoort te staan naast bibliofiele bestsellers als De naam van de roos citeert de uitgever de New York Times Book Review op de achterkant van het boek. Zeer overdreven. Bibliofielen zullen dit magere thrillerverhaaltje met afschuw opzij leggen. Geen boeiende schrijfstijl, zwak verhaal en nietszeggende personages. Na afloop verbaas je je dat de auteur nog een heel boek heeft kunnen schrijven, terwijl er zo weinig gebeurt. Het eind van het boek is niet bevredigend, maar dat maakt niet zoveel meer uit; tegen die tijd ben je al blij als je het boek uit hebt (als je het al tot het einde hebt gehaald).
0	Ik vond dit een vaag boek. Toen ik nog maar 3 hoofdstukken moest lezen, had Elvis zijn vader nóg niet gevonden en wat uiteindelijk achter de hele ontvoering zat is ronduit saai en raar te noemen. Ik vond dit boek echt niks. Het einde ook niet, ik bedoel; gaat hij nou naar de politie of niet? En bovendien had Elvis soms echt vieze gedachten over Jules wat ook een behoorlijk vaag figuur is. Gewoon een slecht boek naar mijn mening.
0	Het boek gaat voor geen meter vooruit, pas na 2/3 komt er schot in de zaak. Wat baby Freya in het boek komt doen is me een raadsel, constant met baby en bijhorende spullen over en weer sleuren en borstvoeding geven haalt de vaart (die er al maar amper inzit) er nog meer uit. Spanning zat er nauwelijks in. Ik had er veel moeite mee deze keer, hoewel ik de vorige boeken wel goed vond. Hele stukken heb ik diagonaal gelezen zonder het gevoel te hebben dat ik iets gemist had. Het verhaal kon zoveel beter deze keer. Hopelijk is het volgende keer weer wat meer als In een donker, donker bos.
0	Ik vond dit boek teleurstellend. Zeer oppervlakkig geschreven en vaak saai. Heb het boek wel uitgelezen omdat ik toch verwachtte dat er spanning zou komen maar helaas. Erg jammer vond ik dat de hoofdpersonen niet werden uitgediept en dat het een voorspelbaar einde had.
0	De nieuwste thriller van Camilla Läckberg: lang naar uitgekeken, maar helaas een enorme tegenvaller. Na een paar pagina’s weet je al hoe het verhaal gaat eindigen. Het verhaal zelf is goed geschreven, maar mist spanning. Ook de hoofdpersoon is niet geloofwaardig. Al met al is het zeker geen psychologische thriller.
0	Het onderwerp van de thriller (massa-claims) is interessant, maar de verhaallijn vertoont maar weinig verrassingen. De carriere van de advocaat vertoont een stijgende lijn, waarin bijna niks mis gaat (ietsje meer moeite doen om de top te bereiken, had meer spanning opgeleverd). Uiteindelijk is de weg naar beneden onafwendbaar en je voelt dat je nog maar enkele pagina's boek in je handen hebt, dus verrassingen blijven ook daar uit. Misschien moet John Grisham zelf maar het luxe leventje gaan leiden dat hij schetst in dit boek en zich fijn terugtrekken op een jetset-eiland in de Caribbean.
0	Teleurstellend hoe in de laatste pagina's, voor mij uit het niets, ineens een dader tevoorschijn wordt getoverd. Er worden nog wat losse eindjes verklaard (of niet) en dan wordt er in de allerlaatste alinea afgesloten met een goedkope, zeer voorspelbare twist... Nee, ik ben klaar met mevrouw Slaughter en Sara Linton.
0	Tot nu toe echt de minste van deze schrijver....viel echt tegen. Geen diepgang, niet spannend, geen intrigerende hoofdpersonages. Past totaal niet in de lijn van zijn boeken...
0	Als fan van het eerste uur zag ik op het vliegveld het meest recente boek met Kay Scarpetta in de hoofdrol. Ik heb een aantal boeken uit de serie gemist, maar de verwachtingen waren hoog gespannen. Wat een teleurstelling als je dit boek vergelijkt met de eerste boeken uit de serie. Hier is niet doorheen te komen. Het verhaal is op 3/4 van het boek nog steeds niet spannend of überhaupt op gang. Eindeloze bladzijde vulling met gedachten van de hoofdpersoon die prima in een half hoofdstuk besproken hadden kunnen worden. Jammer.
0	De naam op de omslag suggereert weer een techno thriller van formaat,maar niets is minder waar. Het is langdradig, bij tijden saai en zeker geen Clancy
0	Voor mij was dit een zeer matig boek. Ik vond het behoorlijk stijfjes, saai, hak op de takkerig, Iemand beschreef het als soms ronduit komisch: daar heb ik persoonlijk niks van gemerkt, het was voor mij een behoorlijk somber boek. Wel prettig dat achter in het boek de tijden en gebeurtenissen beschreven stonden. Ik hoop niet dat Sisi "in het echt" zo'n koele, harteloze vrouw was zoals zij beschreven is in dit boek. Nee, ik kon geen sympathie voor haar opbrengen tijdens het lezen.
0	Een op het oog perfect huwelijk met de perfecte man en vrouw. Helaas is in werkelijkheid verre van perfect. Het boe laat je langzaam zien hoe de situatie zo is ontstaan. Dit zorgt ervoor dat je je af en toe verwonderd over de passiviteit van Grace, waarna je daarna weer compleet snapt hoe uitzichtloos haar positie is. Nadeel is dat het einde vrij voorspelbaar is en je vraagt je constant af waarom ze niet wegloopt tijdens een etentje...
0	Wat maakt een reeks nutteloze feiten interessant? Ik heb de A en de B doorgelezen en bleef wachten op een verrassende wending, of juist opbouw van feiten. Ik vond het een nutteloze bezigheid. Misschien te vroeg weggelegd? Dat is dan niet anders.
0	Om even te reageren op Gudrun Voets wat mijn rescentie betreft... eerst en vooral zou ik aanraden even het boek Red Dragon ter hand te nemen en inderdaad niet de film te bekijken voor u zo stevig van leer trekt want de film is inderdaad maar een flauw afkooksel van het boek van Harris. Dat ik kleinburgelijk zou zijn en enkel het talent van eigen bodem naar de dieperik wil kelderen houdt ook geen steek... zie maar naar de recensies die ik eerder publiceerde omtrent Jef Geeraerts en Johanna Spaey. Mijn argumenten houden wel degelijk steek!
0	Bij iedere nieuwe roman van Bernhard Schlink vraagt de literaire wereld zich weer af of dan nu eindelijk het succes - én de kwaliteit - van De Voorlezer zal worden geëvenaard. Maar nee, ook met Het Eerste Weekend is dat niet het geval. Geen van zijn latere romans hebben die magische kracht van het verhaal, de intrigerende plot en de sublieme stijl van zijn bestseller uit 1995. Wel heeft Schlink weer een duik in de Duitse geschiedenis genomen, dit keer door te schrijven over het eerste weekend in vrijheid van een voormalige RAF-terrorist. Na zijn gratieverlening wordt voor Jörg een gezellig weekend met oude vrienden in een rustiek buitenhuis georganiseerd door zijn nogal ziekelijk aanhankelijke zus. De verschillende kameraden zijn inmiddels allen een andere en vaak nieuwe weg ingeslagen en ze kijken terug op hun turbulente jaren van gewelddadige actie. Wat de schrijver naar boven haalt is niet een psychologisch rapport van wereldvreemde en volhardende strijdmakkers en ook niet een 'jankverhaal' van met gewetenswroeging worstelende moordenaars. Het zit er ergens tussenin. Vlees noch vis dus.
0	Voor dit boek heb ik het idee aangedragen en daarmee een wedstrijd gewonnen. Ik had behoorlijk wat spannende elementen aangedragen. Maar er is eigenlijk maar weing mee gedaan. Was net zelf naar Lapland geweest. Het boek vond ik erg teleurstellend. Ook omdat het maar een klein stukje over Lapland ging en de rest in Nederland afspeelde.
0	P.F. Thomese is een aparte schrijver. In het boek steekt hij een dikke middelvinger op naar het literaire establishment door zijn schitterende taalgebruik in te zetten om de meest platte situaties voort te brengen. Maar zijn bloemrijke zinnen over druipende negerlullen, vrouwelijke rondingen en hoeren spreken mij niet aan. . Zeker in de laatste passages wordt weer duidelijk dat Thomese een schrijver van formaat is, maar laat hem een vorm kiezen die niet zo plat en ranzig is.
0	Ik leg niet gauw een boek aan de kant maar dit boek kon ik echt niet uit lezen . De eerste 3 hoofdstukken heb ik nog gelezen maar bij hoofdstuk 4 ben ik afgehaakt. Sorry dat ik niet positief over dit boek ben maar kom er niet doorheen.
0	Wat had ik me verheugd op deze eerste kennismaking met de boeken van Sophie Hannah. Ze behoort tot de top van de thrillerschrijvers. Helaas, dit boek maakte mijn verwachtingen niet waar. Op zich zit het verhaal goed in elkaar, maar het is meer een verhaal over een aantal moorden en de geschiedenis waarom dit gebeurde met boordevol informatie, dan een spannende thriller. Er komen veel personen in het boek voor, vooral in het begin moet je echt blijven opletten over wie het allemaal gaat. De karakters van de hoofdpersonen worden niet echt uitgediept. Ik heb geen moment spanning ervaren en het was al vrij snel duidelijk wie de dader was. Geen boek wat lekker wegleest, maar waar je echt bij moet blijven wil je de draad van het verhaal niet kwijtraken. Jammer dat dit boek, met lekker veel paginas, niet een echte page-turner bleek, hopelijk is haar volgende boek dat wel.
0	Jonasson heeft wel een héél uniek plot bedacht. En hij doet echt zijn best om het allemaal grappig op te schrijven. Maar dat lukt hem niet. Het is te ver gezocht, te absurd, te gemaakt, te ongeloofwaardig en niet grappig.
0	Net uitgelezen en weinig plezier aan beleefd. Op de flaptekst staat dat het hilarisch beeld geeft. Dan ben ik zeker mijn gevoel voor humor zeer recentelijk kwijtgeraakt! Het is een saai en nietszeggend boek.
0	Het verhaal is leuk verzonnen. Mede hierdoor had ik goede hoop een goed boek te gaan lezen. Achteraf gezien viel het boek enigszins tegen. De eerste helft van het boek boeit nog aardig. De tweede helft is erg langdradig met te veel detaillistische beschrijvingen. Ik moet zeggen dat ik betere boeken van Stephen King heb gelezen.
0	Laat ik voorop stellen dat ik een grote fan ben van de boeken van Roel Janssen. Ik bezit ze allemaal. Het is dan ook nauwelijks te geloven dat dit onzin boek door dezelfde schrijver is geschreven. Het clowneske onderwereld duo is totaal niet geloofwaardig. Evenmin de stompzinnige dialogen tussen de hoofdpersoon en de bemanningsleden van het zeilschip. Ook bijna alle beschreven gebeurtenissen zijn onwaarschijnlijk. (bv hoe een onervaren journaliste in een zware orkaan het roer overneemt; en zo zou ik wel door kunnen gaan). De karakters van alle vier de hoofdpersonen zijn op zijn zwakst gezegd ronduit zwak beschreven. De werkelijk bedoelde personen in de werkelijke wereld zullen er zich een ongeluk om lachen. Het eind van het boek is echter te belachelijk voor woorden. Hoe het alle personen verder vergaat.... Nee toch Roel, dit is echt beneden je kunnen. Dat Charles den Tex bedankt wordt voor zijn commentaar op delen van het boek is zeker geen compliment voor Charles (die veel goede boeken heeft geschreven). De zeilvrienden van Roel hebben vast nog nooit een echte storm op zee meegemaakt. Hun zeilervaringen hadden ze beter in de prullenbak kunnen gooien. Jammer dat Roel ze heeft overgenomen. Maar ja, daar kan Roel zelf niets aan doen
0	meerdere keren aan begonnen maar ik kom er niet door heen. het verhaal boeit mij niet en ik vind het ronduit saai. miskoop.
0	Het is te merken dat dit boek geschreven is door een journalist die de ervaringen van een forensisch onderzoeker heeft gebruikt, want het boek wil nergens levendig worden (haha, het boek is doorspekt met dit soort 'humor'). De nadruk ligt in dit boek op die ervaringen waaromheen een oninteressant verhaaltje is verzonnen. Omdat dit verhaaltje nog te mager was om dit toch al dunne boek te vullen, zijn er nog wat subverhaaltjes bij verzonnen zoals een zoon die het contact met zijn vader wil herstellen en een lijkschouwer die door zijn onkunde de oorzaak is dat een onschuldige man bijna de gevangenis ingaat. Deze subverhaaltjes worden slecht afgewerkt, net als het hoofdverhaal. De climax, waarbij alle schurken één voor één het toneel betreden en stuk voor stuk zonder enige aanleiding of dwang opbiechten waarom ze wat gedaan hebben , zou op je lachspieren werken als het niet zo in- en intriest was. Wat mij betreft hoeft Jefferson Bass niet verder te gaan met de serie die hij gepland heeft.
0	Tja, wat zal ik er van zeggen? Het was allemaal een beetje onwaarschijnlijk, maar dat gevoel heb ik bij zulk soort boeken altijd.
0	Ben het helemaal eens met Pieter (14/7) Paul (17/7) en Just (5/8). En waarschijnlijk met meerderen, die dit boek niks vinden. Het lijkt de laatste tijd dat bekende schrijfsters moeten schrijven van hun uitgever ofwel van henzelf maar ze hadden het beter kunnen laten. Naast Saskia Noort noem ik Karin Slaughter, Patricia Cornwell en die schrijfster van De ontsnapping (en De gelukkige huisvrouw). Het betreft allemaal hun laatste boeken. Daarvoor was ik vol lof.
0	Michael Connelly heeft altijd al hoog op mijn lijstje van beste auteurs gestaan, maar met dit boek doet hij zichzelf geen eer aan. Ik heb al veel betere boeken van hem gelezen.
0	Slecht warrig boek met vreemde tussenvoegsels. Zelden spannend. Verband met evangelische kerken zeer slecht uitgewerkt. Uitgelezen omdat ik dacht dat er wellicht nog een positieve draai aan het verhaal zou komen. Uitgebleven. Er was nog een epiloog, leverde ook al geen duidelijkheid. Jammer van de tijd
0	Ik heb het echt geprobeerd.. ben tot in het tweede deel van het boek gekomen, maar toen was ik de draad helemaal kwijt. Ik wil wel zeggen dat ik naar boeken luister. Dan gaat de leesbeleving soms heel anders.....
0	Het verhaalt over de familie Cazalet en zij die daarmee verrbonden zijn en is gesitueerd in Groot-Brittannië. Enkele van deze familieleden worden er uitgelicht. Sommigen hebben complexe verhalen, anderen zijn vooral illustratief en ondersteunend voor het verhaal van de anderen. Het verhaal zelf boeit en nodigt uit om door te lezen, zeker omdat het is gesitueerd tegen de achtergrond van de start van de Tweede Wereldoorlog. Je droomt mee door de rijkdom van de familie, de persoonlijke drama's, de intriges en de belevenissen. Maar ook de voorbereidingen op de oorlog en de gevolgen van de oorlog komen aan bod. De veelheid van karakters en verhalen is wat mij betreft tegelijkertijd ook een van de zwaktes van het boek, je verliest snel het overzicht en dat is jammer. Daarnaast is het taalgebruik passend bij de tijd, maar daarmee niet altijd even vlot leesbaar. De dialogen en overdenkingen zijn soms erg lang. Het komt de leesbaarheid niet ten goede. Een boek dat zich aankondigt als vervolg op het eerste deel maar ook zelfstandig te lezen zou moeten zijn. Nou van dat laatste is helaas, door de complexe familierelaties maar beperkt sprake. Het maakt voor mij dat ik dit boek niet snel nog een keer zou willen lezen, maar wel zou aanbevelen bij mensen die houden van het genre. Het boek heeft zeker zo zijn eigen kracht, daar ben ik van overtuigd geraakt in de leesclub.
0	Het is lang geleden dat ik zo veel moeite moest doen om goed in het verhaal van een boek te komen. En zo veel moeite ook om het uit te lezen. Antiquair Artur Aiguader wordt vermoord en zijn adoptiezoon, schrijver Enrique Alonso, gaat op eigen houtje aan de slag om de moordenaar te vinden. Alles draait hierbij om een geheimzinnig, antiek manuscript. Het begin van De antiquair verloopt stroef en traag met veel lange, ingewikkelde zinnen en een overdaad aan details. Langzame beschrijvingen en trage reacties. Het past wel bij de Spaanse mentaliteit, dus wellicht heeft het daar ook mee te maken. Voor mij past het niet goed bij een thriller, daar moet je doorheen glijden. Waar het Dan Brown wel regelmatig lukt om een geslaagde combinatie van historie en spanning te maken, is het Sánchez wat mij betreft niet geheel gelukt. Een historische roman over Barcelona lijkt mij op zich zeer boeiend, de stad heeft genoeg te melden. Maar in dit boek gaan al die feiten ten koste van de spanningsboog. Er is veel aandacht besteed aan de details rondom de stad en de historie, waardoor het verhaal rondom de moord wat naar de achtergrond verdwenen is, lijkt het. De ontknoping zie je al van verre aankomen, het duurt alleen wel heel lang voor je er bent. Toch is het geen echt slecht boek. De plot is leuk bedacht, de setting is prachtig. Sánchez kan goed schrijven, maar voor een thriller is het té mooi en hij is niet consequent. Het leest vaak niet vlot door, om dan plotseling wel vaart te krijgen die vervolgens net zo snel weer verdwijnt. Sommige karakters zijn mooi en geloofwaardig, andere wat minder en hun onderlinge relaties zijn levensecht. De losse ingrediënten zijn er wel, maar het totaalplaatje klopt niet. Er is een volgend boek van zijn hand. Misschien is die beter? Ik wil het er wel op wagen.
0	Wie ervan houdt om weg te kwijnen in ellenlang romantisch gekeuvel, moet zeker dit boek eens lezen. Ik heb mezelf overtroffen door het 18 hoofdstukken vol te houden. Maar helaas ging het alleen van kwaad naar erger.
0	Nogal bizar hoe politiek fout en zwart-wit het verhaal is, maar uiteraard moet je het in de tijd zien (voor WO II). Los daarvan is het anders dan latere Kuifjes, namelijk veel simplistischer en saaier (een soort slapstick in de stijl van Suske en Wiske). Eigenlijk is het voornamelijk interessant voor stripfans vanuit cultuurhistorisch perspectief.
0	Dit boek leunt wel heel erg zwaar op de plot van de film Forrest Gump, met dit verschil dat de humor van de film een stuk aanstekelijker was dan die van schrijver Jonasson. Natuurlijk is het in beide gevallen niet geloofwaardig dat een en dezelfde persoon getuige is van gebeurtenissen van historische aard en die ook nog stuurt. Daar valt mee te leven als het een beetje leuk wordt gebracht. Daarin faalt Jonasson, die schrijft als een boekhouder (ik hoop dat ik niemand beledig). Van zo'n enorme bestseller had ik toch iets meer verwacht.
0	De jas van belofte van Jan Siebelink. Dit boekenweekgeschenk las ik even tussendoor. Ik vind het rommelig en verwarrend. Het thema van deze week was 'moeder de vrouw'. Dit hele thema vond ik, in mijn beleving, niet terug in het boek.
0	volgens mij is dit gewoon een aardig boek. Ik geef twee sterren omdat er literaire thriller op de flap staat. Ik vind dat dat totaal niet op zijn plaats is. Personages zijn echt niet uitgewerkt of ongeloofwaardig uitgewerkt. Beweegredenen zijn vaak niet uitgewerkt. De thema's die in het boek voorkomen 'kunst, trauma, communisme, terreur, enz enz worden oppervlakkig en op een sensationele wijze aangesneden. Eigenlijk heb ik totaal geen beeld van de hoofdpersoon. Dat ze getraumatiseerd is, dat moet je geloven door de dik opgelegde reacties op sommige momenten, maar regelmatig doet of denkt de hoofdpersoon dingen die dan weer totaal niet in lijn zijn hiermee. Ik vind de ingredienten van het verhaal goed bedacht. Op ongeveer blz 200 wordt het boek voorspelbaar. Nog steeds wel vermakelijk, maar geen 'zinderende' spanning wat mij betreft. Indien het woord literaire thriller niet was gebruikt dan had ik 3 sterren gegeven.
0	Ik vond het een 'zwaar' boek. Het begin was moeilijk door te komen. Er zit wel iets in het boek waardoor je het wilt uitlezen (om te weten of alles goedkomt), maar tot nu toe is dit nog niet gelukt....
0	De kaft van dit boek sprak me erg aan. Na het lezen van de korte inhoud werd mijn interesse nog meer gewekt. Het boek startte sterk en kon me onmiddellijk boeien. Echter na de eerste twee hoofdstukken ging het, wat mij betreft, alleen maar achteruit. De vermissing van Rebecca verdween naar de achtergrond en gans het dorp met de vele inwoners wordt plots gedetailleerd beschreven. Hier verloor de auteur me. Na 100 blz (4 hoofdstukken) heb ik het boek gesloten.
0	Nadat ik de gelukkige huisvrouw gelezen had kreeg ik wat meer interesse in de boeken van Heleen van Royen, echter Godin van de jacht viel me erg tegen. Het verhaal vind ik ver te zoeken in dit boek, het gaat eigenlijk alleen maar over sex en de buitenechtelijke activiteiten van hoofdpersoon Diana en hoe ze hierdoor in de problemen raakt. Ik vind de schrijfstijl van Heleen wel prettig, gemakkelijk te lezen, lekker rauw en met een flinke dosis humor. Jammer dat dit boek tegenviel.
0	Is nauwelijks spannend te noemen. Het middenstuk had ik beter over kunnen slaan. Jammer. Het lijkt er op dat Grisham over zijn top heen is!
0	Ik ben pas begonnen aan het boek maar het kan me niet boeien. Het begin is erg langdradig en bijna saai te noemen en de spanning heb ik niet echt kunnen vinden in het boek. Erg jammer want ik had me er op verheugd.
0	Er is maar één vrouw die goede thrillers kan schrijven en dat is Tess Gerritsen. En Jilliane Hoffman bewijst mijn gelijk. Net als haar collega Mo Hayder kan zij gewoon niet schrijven. Ontzettend plat, zonder diepgang, zonder sfeer, veel te veel dialogen en bijzonder clichématig. Het boek komt gewoon nooit tot leven. En altijd weer die eeuwige seriemoordenaar met zijn mysterieuze modus operandus. Je bent schrijver en je hebt geen inspiratie: Huplakee Seriemoordenaar... Een volledig gebrek aan originaliteit. Sla Hoffman maar gerust over.
0	Ik begrijp de hype hierrond niet zo goed, het is niet goed maar ook niet echt slecht. Ik denk niet dat ik de volgende twee delen nog zal lezen.
0	Dit boek mocht mee in de vakantie koffer dus in mijn geval werd het op een tropisch strand starten in een boek waar iedereen al can alles had gezegd. Aangeprezen volop. Natuurlijk is het aangrijpend wat je leest, zo n klein meisje met een moeder die niet in staat is volwassen te zijn. Kwetsbaar ondergaat ze alles wat haar overkomt. En toch, het grijpt me niet bij de strot: de voorspelbaarheid wellicht of toch de schrijfwijze die vlak is en geen ruimte laat voor eigen invulling aan het verhaal. Je leest het vlot door maar laat niets achter en dat zou je wel verwachten bij zo n heftig verhaal. En dan voelt het toch een beetje als een niemendalletje, hetgeen afbreuk doet aan het waarheidsgehalte. Het is dus een: dit is mijn gruwelijke verhaal-punt . Neemt niet weg dat de Nederlandse werkstudent het erg fijn vond dat ik het haar schonk. Zij verheugde zich erop, evenals haar huisgenoten dus eind goed, al goed.
0	Op de voorkant staat psychologische thriller. maar dat is het absoluut niet. De eerste 150 blz zijn best aardig. maar daarna gaat de schrijfster helemaal los. En draait ze de hele tijd 180 graden dan weer goed dan niet. heel vervelend!
0	Een origineel gegeven: een hoofdpersoon met moorddadige neigingen die deze inzet om andere seriemoordenaars naar de andere wereld te helpen. Het had een mooi boek kunnen zijn, als de auteur de politie intelligenter had beschreven. De ik-persoon komt in het boek naar aanleiding van verschillende moordscenes tot 'scherpzinnige' conclusies die finaal over het hoofd worden gezien door de politie. Deze zgn. scherpzinnige conclusies zijn van zo'n laag niveau dat de geloofwaardigheid van het boek wordt aangetast. Jammer, het had echt een mooi boek kunnen zijn. Nu wekt het alleen maar irritatie op.
0	Het leukste van dit boek was dat ik het uit had. Deze schrijver is niet aan mij besteed.
0	Niet spannend, personages die wel / niet een rol hebben, soms rare wendingen (eerst de vader van een ander slachtoffer bezoeken en bijpraten) en dan met gillende sirenes weg. Maar leest als een speer. Ga me toch maar wagen aan deel 4. Vreemde vertaling van oorspronkelijke titel.
0	Een heleboel "te" is van toepassing op dit boek. Te ongelooflijk, te snel, te onrealistisch. James Patterson of Mark Sullivan heeft zich vergaloppeerd met dit boek. De insteek met de olympische spelen als doel is origineel en goed, maar het verhaal mist diepgang en zorgvuldigheid. Als lezer wordt je haast opgejaagd, korte hoofdstukken die onzorgvuldig en vooral zeer kort zijn. Geen oog voor detail of een persoonlijke touch. Vaak is er een einde van een hoofdstuk, maar loopt het verhaal naadloos door in het volgende hoofdstuk.
0	Niet dat ik het slecht vond, maar genieten is niet echt het woord voor dit boek! De spanning is ver te zoeken in het begin. Het einde daarentegen is goed gevonden, maar je moet het in 1 stuk uitlezen want het is redelijk chaotisch.
0	Dit boek van Isabel Allende heeft mij niet echt kunnen bekoren. De eerste teleurstelling ontstond al bij thuiskomst, ik had het tweede deel van een trilogie in handen, terwijl dit het eerste boek van haar was dat ik las. Verder werd het niet veel beter, ik vond dat de favoriete personages werden neergezet als supermensen (Iedereen is willoos en krachteloos, behalve de hoofdpersonen) en het verhaal is behoorlijk onwaarschijnlijk. Jammer, maar dit boek maakte mij niet warm voor meer van Isabel Allende, alhoewel ik waarschijnlijk het Huis van de Geesten wel nog eens ga lezen, want ik heb gehoord dat dat een beter boek is.
0	Snap absoluut niet wat hier nou zo geweldig aan is. Tergend langzaam ontwikkelt zich een verhaal over een weinig sympathieke hoofdpersoon en zijn onbeantwoorde liefde. Eerst stalkt hij haar en als ze er genoeg van heeft en aan een eigen leven begint compenseert hij zijn nederlaag door er flink op los te neuken. Het van Marquez befaamde magisch-realisme is hier ook ver te zoeken. Zonde van het talent.
0	Eerste deel heb ik verslonden, de familie geadopteerd, het verhaal was ingedoken en dan werd ik wakker in het tweede deel ... voor mij zakt het verhaal hier in elkaar. Ik ben nu bezig in deel 3 en hoop terug te vinden wat ik gevonden had in deel 1. De schwung is er uit.
0	Andere boeken v Riley gelezen die ik veel mooier vond. De schrijfstijl van dit boek valt mij toch wat tegen. De zeven zusters zijn prachtige boeken. Ook De Lavendeltuin vond ik heel erg mooi. De geschiedenis in deze boeken vind ik boeiend, dat mis ik in De olijfboom. Toch lees ik door..... of om te kijken wat er nog volgt dat het boek toch nog boeiend maakt. Of boeit het mij ergens toch..? Wie weet.....
0	Tegenvaller dat er totaal maar 17 pagina’s zijn inclusief de inleiding
0	Giorgio Bassani wordt beschouwt als één van de belangrijkste moderne schrijvers van Italië. Zijn verhalen spelen zich af ten tijde van de jaren dertig wanneer Mussolini aan de macht is. In dit boek volgt men een joodse tienerjongen die opgroeit in het noorden van Italië. In de achtergrond spelen zich al de politieke veranderingen af die Italië ten gronde zal veranderen. Langzaam aan beseft de jongen dat zijn joodse identiteit voor problemen zal zorgen bij zijn vrienden.Hij wordt buitengesloten en soms afgezonderd van de groep. Telkens probeert hij zich opnieuw te profileren en sluit vriendschap met enkele vrienden die er dan absoluut geen blijken te zijn. Zijn leraar heeft het ook niet zo voor hem. Het boek is met zijn 124 bladzijden aan de dunne kant en daarmee is ook alles gezegd. Persoonlijk heb ik er geen aha gevoel bij gehad wanneer het uitgelezen was.
0	Ik lees 'Twee wegen' van de gevierde Noorse auteur Per Petterson. Het boek verscheen onder de titel 'Jeg nekter' in 2012 bij uitgeverij Oktober in Oslo. De roman werd in Noorwegen luid bejubeld als het voorlopige hoogtepunt in het oeuvre van Petterson. De gezamenlijke Noorse boekverkopers riepen 'Jeg nekter' uit tot het beste boek van het jaar. Een land met een rijke literatuur en vol veellezers, want dat zijn de Noren, kan zich niet vergissen, zou je denken. Maar op mij maakt het boek weinig indruk. Ja, er zijn dramatische gebeurtenissen, gebroken gezinnen, kindermishandeling en verloren vriendschappen. Voldoende om het boek huiverend te lezen, dunkt mij. Misschien ligt het aan de vertaling van Marin Mars. Ik vind op een vertaalsite dat 'Jeg nekter' vertaald wordt als 'Ik weiger'. Wel iets anders dan 'Twee wegen'. Moeilijk vast te stellen welke afwijkende keuzes de vertaalster nog meer maakte, maar het boek, ongetwijfeld indrukwekkend in de originele taal, blijft voor mij niet overeind. Daarnaast vind ik dat de boekverzorger zijn werk aan dit boek harteloos heeft gedaan: een omslagfoto die nauwelijks iets met de inhoud te maken lijkt te hebben (het omslag van de Noorse editie vind ik veel mooier), goedkoop ogende bladspiegel en budget voor een gebonden editie was er blijkbaar niet. Jammer, uitgeverij De Geus.
0	Mijn eerste boek van Hafid Bouazza laat geen overweldigende indruk achter. Het is zo'n werk waarbij je óf in de flow zit óf het idee hebt dat je buitengesloten wordt. Ik werd hier intellectueel noch qua gevoel door gestimuleerd. Voor mij is het eerder pretentieus moeilijk doen dan een aangrijpend spel met de taal. Misschien moet ik het nog eens herlezen met een andere mindset, maar bij deze eerste lezing vond ik het voornamelijk een ergerniswekkende opsomming van moeilijke woorden en idiote associaties. En dan staat het ook nog eens vol met ranzige beschrijvingen van seksuele handelingen
0	Ik vond dit een erg slecht boek. Ik kwam slecht in het verhaal en vond het veel praten, praten en nog eens praten. Soms wist ik niet eens meer hoe de personages op een bepaalde plek kwamen omdat het verhaal van de hak op de tak klimt. Ik zou persoonlijk dit boek niet aanraden. Erg jammer, want het idee van het verhaal is erg goed. Helaas naar mijn mening niet goed geschreven.
0	Auteur kletst er lekker op los maar legt de essentie van bullet journaling slecht uit. Heeft dit waarschijnlijk ook niet helemaal begrepen.
0	Ik had een hoge verwachting van het boek, veel goede recensies gelezen. Zo zie je maar weer dat smaken verschillen. Het boek beschrijft kabbelend het verhaal over een vrouw die haar geheugen lijkt te verliezen. Al snel wist ik welke kant het op ging, geen verassing of een spettend plot voor mij!
0	Een knap boek. Maar pas vanaf ongeveer pagina 588 begon het mij werkelijk wat te boeien (waarmee ik ook weer niet zeggen wil dat het daarvoor alleen maar saai is); daar waar Quinten zijn vader wil gaan zoeken en op reis gaat naar Italië. Daar begint het boek dan ook een soort avonturenroman te lijken. Eerder las ik van Harry Mulisch "het stenen bruidsbed", wat ik een vreselijk boek vond. "Twee vrouwen" vond ik iets beter, en dit was het beste boek van de 3 die ik van deze schrijver gelezen heb. Maar hij spreekt me niet aan. Zijn personages vond ik in dit boek evenals in zijn andere boeken houterig, robotachtig. Al zijn schrijven over astronomie en architectuur, zaken als de relativiteitstheorie en de quantumtheorie spreken mij ook al niet aan, waardoor ik toch iets wezenlijks van dit boek mis, neem ik aan. Ik heb er domweg niet voldoende kennis van. En voor de rest is het hele verhaal me te fantastisch, al zit het knap in elkaar. Van een dergelijk genre houd ik toch al niet. Verder komt Mulisch's schrijfstijl altijd koud op mij over. Kortom, ik kan het boek waarderen, maar het is niet "mijn" boek.
0	Daar gaan we weer. Op de cover staat opnieuw 'literaire thriller' te blinken. Het is tegenwoordig haast een wetmatigheid dat thrillers die literair worden genoemd, dit bijna nooit zijn. Nachtschade vormt hierop geen uitzondering. Karin Slaughter hanteert een nogal armoedige, naar mijn zin te vlotte schrijfstijl. Gelukkig is het verhaal zelf boeiend genoeg om je er niet te veel aan te ergeren. Ondanks de vele nutteloze uitweidingen - het boek had best wat compacter gemogen - is Nachtschade het soort thriller dat je liefst in één ruk door wilt verslinden. Jammer genoeg is de ontknoping ronduit ontgoochelend. Wie de dader is, ligt nogal voor de hand. En over zijn drijfveren rept Slaughter slechts een paar zinnetjes. Maar het is een debuut. Dat er nog enkele schoonheidsfoutjes inzitten weze haar vergeven.
0	Een voorbeeld van het "lange halen, snel thuis" principe van uitgevers, dit saaie, kabbelende boek. Totaal oninteressante beschrijvingen van studentenfeesten en dito spelletjes, uiteindelijk is slechts een fractie van het boek het lezen waard. Geen balans, geen spanning die opgevoerd wordt.
0	Een wat versnipperd allegaartje van verschillende teksten van Jan Campert en Remco Campert. De dialoog middels hun werk, die vader en zoon volgens de achterflap met elkaar aan zouden gaan, blijft beperkt tot een mooie inleiding aan het begin en de onvermijdelijke contrasten tussen het archaïsche taalgebruik van de ene Campert tegenover het opzwepende taalgebruik van de andere Campert. Durf ik te zeggen dat die eerste Campert noch een heel sterke dichter is, noch dat zijn literaire kritieken interessant zijn voor een eigentijdse lezer!? Het geforceerd poëtische dwepen met het hogere en recensies die verrassend vaak zijn terug te brengen tot 'vind ik leuk' of 'vind ik stom'. Nee, deze tijdscapsule is waarschijnlijk vooral bedoeld voor mensen die sowieso al een band hebben met (één van de beide) Camperts.
0	Ook ik ben meegelift op de hype rondom Ik reis alleen. Kwalificaties als super, briljante pageturner, perfecte thriller deden me met grote verwachtingen aan het boek beginnen. Wat een tegenvaller. Telkens als er iets van spanning en actie dreigt te ontstaan, introduceert de schrijver weer een nieuwe personages of verliest zich in pagina's lange overdenkingen die nauwelijks meer psychologische diepgang aan een personage geven. Wie dit boek met drie of meer sterren waardeert vanwege de spanning en suspence, doet er goed aan boeken van Michael Connelly of Michael Robotham te lezen. Recentelijk heb ik Alex van Lemaitre en Ik ben pelgrim van Hayes gelezen. Dat zijn eersteklas boeken waar deze thriller absoluut niet kan tippen.
0	Mijn verwachtingen waren hooggespannen. Ik ben ruim dertig jaar een fan van Agatha Christie, en dan vooral van de Belgische ex-detective Poirot. De Monogrammoorden vond ik echter veel te langdradig, te veel herhalingen, te weinig humor bevattend en hier en daar zelfs storend met allerlei onmogelijkheden. Pas op de helft van het boek begint het te lopen, dan komen er leuke wendingen en dialogen. Maar al met al heeft dit boek mij niet kunnen bekoren. Jammer.
0	Ik weet niet wat voor genre dit is. Ik weet wel dat het niet mijn stijl is. Te weinig diepgang, te ver gezocht, onrealistisch en te dramatisch. Het verhaal is langdradig, zonder vaart en zonder kern (mi). Het kon me dan ook niet boeien.
0	Dit boek hangt een beetje tussen een psychologische roman en een thriller in maar ik hang meer naar het eerste dan het tweede. Het begin is veelbelovend maar daarna kakt het al snel in. Het middenstuk is veel te lang en verhaalt over een huwelijk dat bij voorbaat al gedoemd is te mislukken. Waarom Robin nog bij Harry blijft, daar snap je als lezer helemaal niks van. Je voelt je als lezer ook niet echt betrokken bij de hoofdpersonen omdat ze beide beslissingen nemen en actie's uitvoeren die je niet kan begrijpen. Het verhaal wordt aanvankelijk verteld vanuit twee hoofdpersonen, Harry en Robin, de hoofdstukken wisselen zich af en op zich leest dat wel lekker en krijg je een goed beeld van beide personen. Alleen het duurt veel te lang en er gebeurd veel te weinig om het boeiend te houden. Wanneer dan op het laatst een derde persoon aan het woord komt wordt het weer interessant en spannend maar dit is eigenlijk te laat. Het plot is wel aardig bedacht maar de manier van schrijven is te langdradig.
0	Er staat als plaatje humor en als genre roman. Ik vond er echt niks grappigs aan. Ik had echt moeite om dit boek uit te lezen! Het verhaal speelt zich af in een keuken! De baas is sadistische en er worden continu seksistische grappen gemaakt.
0	Jef Geeraerts is één van onze betere schrijvers, daar kan geen twijfel over bestaan, maar met dit boek had ik moeite. Het verhaal is veelbelovend: een Amerikaans diplomaat is op een gruwelijk manier om het leven gekomen maar de manier waarop het onderzoek naar de moord gebeurt is minder interessant. Het is bekend dat Geeraerts zich uitvoerig informeert en documenteerd over de feiten en achtergronden waarin zijn verhalen zich afspelen. In dit boek overdrijft hij naar mijn mening echter op dit vlak. Wanneer de achtergrondinformatie meer op de voorgrond treed dan het werkelijke verhaal is er iets mis. Vincke vertrekt plotseling naar Vietnam en vanaf dan is het hek van de dam. We leren alles over de oorlog in Vietnam, krijgen een boel info over alle gruweldaden die er indertijd gebeurt zijn en dat is allemaal heel leerrijk en interessant maar wanneer ik dit wil lezen koop ik wel een ander boek dan een thriller van Jef Geeraerts. Zeker 100 blz uitleg krijgen we die uiteindelijk weinig met het eigenlijke verhaal te maken hebben, ze tonen alleen aan hoe gruwelijk en wreed de Amerikanen toendertijd te werk zijn gegaan. Ik ben veel beter gewoon van deze auteur.
0	Ik ben een fan van Simone van der Vlugt, maar dit vind ik een van haar mindere boeken. Mogelijk had ik eerst dit boek moeten lezen voordat ik haar andere boeken las. Ik zeg niet dat het een slecht boek is, maar ik weet dat ze betere boeken heeft geschreven daarom viel dit boek me ietwat tegen.
0	Twee sterren; Een boek die me niet echt kon boeien. Wel goed genoeg om tot het einde te willen lezen en de andere delen ook te willen lezen, maar voor mij niet veel spanning en soms zelfs wat langdradig.
0	Dit was het eerste boek dat ik van deze auteur heb gelezen. Hoewel ik het verhaal wel aardig vond zaten er een paar (voor mij) bijzonder storende fouten in, waardoor het boek ongeloofwaardig werd. Jammer. Om spoiling te voorkomen zal ik de fouten niet benoemen. De goede lezer weet echter wat ik bedoel.
0	Walter Raam begeeft zich in een kunstenaars wereldje waar alles alleen lijkt te draaien om geld, seks , drugs en af en toe het verkopen van een schilderij. Op een rauwe en realistische wijze wordt de doelloosheid en oppervlakkigheid van dit leven in beeld gebracht. Best een aardig boek, maar geen topper.
0	Zelf West-Vlaamse uit de buurt van Tielt, maar 10 jaar ouder, kan ik mij gedeeltelijk inleven in wat hier geschreven werd. Ik herken de mentaliteit van onder de kerktoren. En ik heb mij er - net als veel anderen - van “bevrijd”. Maar ik voel niet de behoefte om misprijzen, haat, afkeer... met heel de wereld te delen. Zei iemand daar “therapeutisch schrijven”? OK, maar voor mij moet dat niet persé uitgegeven worden.
0	Geld maakt niet gelukkig. Ook niet als het van Jef Geeraerts komt. Ondanks de gekende vlotte stijl van de auteur wordt het boek nooit spannend, zit het verhaal vol losse rafels en wordt er op het einde van het boek nauwelijks iets van de geproduceerde rommel opgeruimd. Van een thriller is niet eens sprake. Waar het boek dan wél thuishoort, is me niet echt duidelijk. Het beste leek het nog op toonladdertjes zingen om de stembanden op te warmen. Ik zit dus gespannen te wachten op een komend concert. Hopelijk is dàt de moeite waard.
0	In het begin leer je Lila kennen, een vrolijke jonge dame die zich zo vrij als een vogeltje mag voelen. Ze past op andermans huizen en doet dit heel nauwgezet. Ook dit keer komt ze in een prachtig appartement terecht. Ze kan er genieten van de rust en de luxe en de lieve kat die haar aandacht zeer op prijs stelt. Lila is best nieuwsgierig en gluurt vaak naar de buren. Dit doet ze met haar verrekijker, nee het is geen stalken, ze heeft een gezonde interesse en gebruikt die vaak in haar boeken die ze schrijft. Schrijven is haar passie. Op een dag als Lila weer door de verrekijker tuurt, gebeurt er iets vreselijks. Voor haar ogen ziet ze een moord gebeuren. Niet helemaal maar een jonge vrouw wordt door het raam gegooid...Nu is Lila getuige en kan niet anders dan de politie hiervan op de hoogte te stellen. Maar dan begint alles pas, Lila leert die vriendelijke broer van het 2e slachtoffer kennen maar leert ook dat mensen grote geheimen kunnen hebben. Samen met Ashton probeert ze achter de waarheid te komen. Het verhaal is zeer mooi beschreven, de woordkeuze van de schrijfster is echt top, puur genieten als je van taal houdt. Het verhaal op zich is niet spannend, het kabbelt rustig verder. Doorheen het zoeken naar de waarheid is de liefde aanwezig en kan je zien hoe twee mensen naar elkaar groeien. Misschien is dit niet een top boek van Nora Roberts maar als ik nog eentje zou kiezen, zou ik gewoon één lezen zonder dat er spanning in zou moeten zitten. Nu had ik toch wat verwachtingen en die kwamen niet helemaal uit. Toch vind ik deze schrijfster heel goed. Ik heb het boek graag gelezen en ik denk dat er zeker nog mensen zijn die mijn mening zullen delen.
0	Kallifatides probeert je beetje ontspanning met een goed boek af te pakken! Dit boek lijkt nergens naar en irriteerde me mateloos. Kortom, zoek je een GOED boek als ontspanning, kies dan maar een ander.
0	Na Mattias is een vlot geschreven boek dat makkelijk leest. Het idee om verschillende mensen aan het woord te laten na Mattias is een origineel idee. Jammer genoeg is de uitvoering niet erg geslaagd. Van de mensen over wie een hoofdstuk is geschreven zijn de hoofdstukken van degenen die dicht bij Mattias stonden aangrijpend en hebben diepgang. Hier is het boek interessant omdat de gevoelens van mensen besproken worden in relatie met elkaar voor, tijdens en na Mattias. Jammer genoeg staan er ook hoofdstukken in over mensen die weinig met Mattias te maken hadden, hierdoor wordt het boek meer een verhalenbundel en is geen samenhangend geheel.
0	Ik heb het boek gelezen maar ik vond het niet echt fantastisch, de personen maken steeds ruzie en het eriteerde me mateloos, jammer aangezien ik echt heb genoten van haar vorige boek bindi
0	Jack Vance is een bekende SF-schrijver, maar ik had nog nooit iets van hem gelezen, op een kort verhaal in een bundel na. Dat vond ik best een redelijk verhaal, dus wilde ik eens een heel boek van hem proberen. De Wilde Vaart begon best aardig, hoewel de schrijfstijl een beetje ouderwets is, wat dan wel weer apart is voor een boek dat zich afspeelt in een verre toekomst. Het deed mij echter denken aan de tekenfilm Piratenplaneet (geflopte Disney-film, die ik persoonlijk wel geweldig vind) , waar ze ook die stijl van half ouderwets, half futuristisch hebben toegepast. Myron, de hoofdpersoon in het boek, heeft ook wel iets weg van Jim, de hoofdpersoon uit de film. Maar op het moment dat Myron het ruimteschip van zijn oudtante moet verlaten, veranderd het verhaal in een opeenvolging van wilde avonturen, die lang niet allemaal even leuk om te lezen zijn. Het verhaal leidt uiteindelijk ook tot niets, er is geen synopsis ofzo. Ik had nog een surprise van de pelgrims verwacht aan het einde, met de geheimzinnige bagage uit hun koffers, maar helaas. Blijkbaar is er nog een vervolg. Ik weet eerlijk gezegd niet of ik nog zin heb om dat te lezen. Misschien als de bibliotheek het heeft. Van Jack Vance ben ik voorlopig wel weer genezen.
0	Eigenlijk was ik niet zo kapot van het verhaal. Het was voorspelbaar, maar hij heeft wel een vehaal kunnen vertellen in 92 blz. Dat is wel heel erg knap! Meestal ben ik niet zo'n fan van de gratis boekjes die je in de maand van het spannende boek krijgt. Waarschijnlijk zijn ze daar gewoon te kort voor.
0	Dit boek was me aangeraden door iemand die er heel enthousiast over was dus dat maakte me nieuwsgierig. Het is me tegengevallen. Ik dacht dat het super grappig zou zijn maar ik vond het langdradig. Vooral de laatste 100 blz. had ik moeite mijn aandacht bij het verhaal te houden en ben ik dan ook regelmatig stukjes over gaan slaan. Het is een verhaal over een roadtrip met mensen met zelfmoordneigingen maar door de vele opsommingen van plaatsen lijkt het wel een reisgids/reisverhaal. Ook het feit dat mensen heel de tijd worden genoemd met voor- en achternaam of beroep plus achternaam maakt het lezen niet plezieriger. Er wordt een afstand gecreëerd waardoor ik me niet betrokken voelde bij de personen. Het verhaal wordt vooral verhalend verteld met weinig dialogen en niet veel diepgang. Ik zal niet snel een ander boek van deze schrijver van de plank pakken.
0	Ben er in begonnen maar ook snel weer in gestopt wat een tegenvaller zou de thriller van het jaar zijn las ik op facebook snap niet hoe ze daar bij komen
0	Helaas heeft mij dit boek niet gebracht wat ik er van had verwacht. Het is een boek dat op een ontspannen wijze gelezen kan worden maar dit houdt dan ook in dat het aan spanning geheel ontbreekt. Men gaat in een sneltreinvaart naar Italië, het verzorgingstehuis van moeder, collega Esther, meisje Veentra, het babytje, met als een rode draad door het verhaal de blauwe heup van Martin. Ik heb het helemaal uitgelezen maar om nou te zeggen er is veel blijven hangen? nee niet dus. Jammer want de kaft is zó veelbelovend.
0	Tot mijn spijt was dit deel een zware teleurstelling. De Anderithse samenleving stoorde me mateloos!! Het verhaal was ontzettend langdradig en ik moest echt knauwen om erdoor te geraken. Bepaalde personages waren echt overbodig en het einde, de uiteindelijke oplossing voor de akkoorden, vond ik ondermaats. Daar had Goodkind dan weer wat langer over mogen uitwijden. Als ik toch 1 positief punt moet geven: het is wel knap hoe Goodkind alles en iedereen op het einde laat samenkomen. Ik vond het echt spijtig dat dit boek het niveau van de vorige boeken niet haalde en het zal weer even duren voor ik verder ga met het lezen van de volgende boeken van deze reeks.
0	Het boek was minder origineel dan Slaapdood, maar best nog wel spannend. Af en toe wist ik wel niet goed wie er nu eigenlijk aan het vertellen was over wat. De uiteindelijke ontrafeling van wie de moordenaar is, was wel een verrassing voor mij, dus is Billingham toch wel geslaagd in zijn opzet.
0	Mijn eerste boek van deze auteur en eerlijk gezegd denk ik ook gelijk de laatste. Het verhaal begon goed en interessant maar plots als een donderslag bij heldere hemel werd er het geloof bij getrokken en een personage opgevoerd waar daarvoor helemaal niet over was gesproken en waarvan ik me nog steeds afvraag wat deze persoon in het verhaal deed. Ik vond het bijzonder ongeloofwaardig allemaal. Ik heb het uitgelezen daarom toch 2 duimpjes.
0	Ik vond het boek erg langdradig. Ik kon me niet goed in het verhaal verplaatsen en heb er vrij lang over gedaan om het boek uit te lezen. Het verhaal is erg gedetailleerd, TE eigenlijk. Er wordt wel heel erg precies beschreven hoe het strand en het water eruit zien enz. Opzich is het verhaal wel goed, maar er had veel meer vaart in moeten zitten. Heel jammer, de voorkant en het verhaaltje op de achterkant waren erg veel belovend.
0	Ik was niet erg onder de indruk van het boek, het verhaal is erg simpel en voorspelbaar. Ik vond het erg lijken op een langer uitgewerkte doktersroman... Het boek leest wel makkelijk weg, dus mocht je even iets makkelijks willen lezen dan is dit misschien wel een boek voor jou.
0	ach, een klein tussendoortje. niet goed, niet slecht. eigenlijk de helft van 2 en 3 duimpjes, dan maar een 2.
0	Voor een thrillerfan zeker geen aanrader. Op zich een boek met leuke historische feiten, maar de spanning is heel ver te zoeken. Het boek wilde ook maar niet op gang komen. De schrijvers hebben 6 jaar aan het boek gewerkt, maar een echt goed boek is het niet geworden. Ze zouden nog veel kunnen leren van Dan Brown!
0	Mwah, een slecht boek is het niet. Maar ik had toch meer het gevoel dat ik een bundeling van korte verhalen uit de Libelle aan het lezen was. En die verhalen sla ik altijd over. Blijkbaar houd ik niet van korte verhalen, laten we het daar maar op houden....
0	Ik wilde even een nietszeggend boek, na het heftige boek wat ik hiervoor gelezen had. Dit boek is echter te nietszeggend. Wat een ongelooflijk langdurige en saaie worsteling was dit voor me! Vanaf het begin is het al duidelijk hoe het eindigt en de grappen die je verwacht bij een dergelijke chicklit, blijven ook uit. Nee mensen, laten liggen dit boek!
0	Het is boek is bijzonder slecht geschreven: overbodige tekst maakt het boek saai en langdradig. Het ergste is echter nog wel het lachwekkend simpele en ongeloofwaardige einde. Een belediging voor de lezer en de titel "literaire thriller" niet waard.
0	Dit genre lees ik nooit. Dit korte verhaal vond ik grappig. Leesbaar geschreven en je blijft nieuwsgierig. Hoewel ik me niet helemaal kan voorstellen dat ik hier meer van ga lezen, is dit ‘niemendalletje’ een leuk intermezzo.
0	Dat heb ik niet gauw: een boek waar bijna niet doorheen te komen is. Halverwege vroeg ik me al af of ik nog verder zou gaan. In Marek ontbreekt het aan spanning en vraag je je af wat je nu eigenlijk aan het lezen bent. In het boek wordt aangegeven dat het afzonderlijk te lezen zou zijn. Doe het niet, je hebt er niets aan. Misschien moet je de hele serie lezen voor een betere waardering, maar ik begin er niet aan.
0	Rommelig verhaal, enorm veel namen/peronages die voorbij flitsen, korte scenes waardoor de eenheid van het verhaal nog meer geweld aangedaan wordt. Kortom: ik vond het niks
0	Moeite gehad om mijn aandacht erbij te houden. Bepaalde beschrijvingen ( anderhalve bladzijde betreffende een schotwond in het gezicht van een kind ) is aan mij niet besteed.Te langdradig en inderdaad een ver gezocht plot. Hoop dat hij betere boeken geschreven heeft anders begrijp ik niet dat deze autor zo veel faam heeft
0	Leuke dialogen en scherpe beschrijvingen met een voor ons Europeanen vreemde fixatie op het onderscheid zwart-blank (vind ik toch). De plot en de spanning blijven jammer genoeg wat achter. Een redelijk verhaal dus.
0	De kaft en de flaptekst zijn veelbelovend, maar de lectuur vond ik echt teleurstellend. Te voorspelbaar, te traag, weinig spanning en een flauw plot. Ik denk niet dat ik aan de andere boeken zal beginnen.
0	Na een serie pakkende pennevruchten vanaf 22-11-63 kakt Stephen King met dit boek behoorlijk in. Een opeenstapeling van clichés, vergezochte verbanden en zelfs onverholen bladvulling. De spanning gloort weliswaar een beetje aan het eind van het verhaal, maar de climax stelt toch teleur. De schrijver laat het einde op een kier, met zicht op nieuwe avonturen van de rechercheur en de detective in een volgend boek? Dat moet dan heel wat beter worden. Was Schone Slaapsters dat hij samen met zijn zoon schreef soms een teken aan de wand? Hopelijk is de meesterverteller niet aan het eind van zijn latijn.
0	Gehaaid van Steven Hall. Dit boek begint goed. Het idee van iemand die wakker wordt en niet weet waar hij is en zelfs niet wie hij is, is geweldig. Maar ik vond het verder geen goed verhaal. Erg verwarrend. De recensie die ik hierover gelezen heb, was lovend. Dus ik had hoge verwachtingen. Jammer!
0	Een roman waar veel in gebeurd, door de ogen van een kind gezien, maar waar de lezer weinig mee aan kan.Heel oppervlakkig geschreven verhaal.
0	Ik weet niet wat er scheelt met dit boek, maar er scheelt iets aan. Vreemd misschien om het zo te zeggen, maar er ontbrak iets en ik kan er mijn vinger niet op leggen. Misschien was mijn verwachting te hoog geschept, maar ik kon niet in het boek komen en het raakte me absoluut niet.
0	Wat een tegenvaller dit boek. Ik vond er helemaal niks aan en boeide mij voor geen meter. Ook een vreemde schrijfstijl, helaas niet mijn smaak!
0	Leest lekker makkelijk en snel. Zweverigheid zonder diepgang. Geen aanrader.
0	Ik vind het niet fijn hoe het geschreven staat en de verhaallijn vind ik ook niks. Ik had dit niet verwacht van J.K.Rowling. Het lijkt op een fanfictie verhaal.
0	Het boek was voor mij niet spannend, want ik wist al het hoe en wat, omdat ik het boek dat hiermee verband houdt en later speelt, De Opgraving, al eerder gelezen had. Desalnietemin wilde ik wel graag doorlezen, en dat is toch ook belangrijk. Dit boek is natuurlijk geen parel van de literatuur, er wordt wel erg lang naar de climax toegeleefd en de hoofdpersoon is buitengewoon 'geweldig', maar het leest wel vlot. Ook met een kijkje op de vulkaanuitbarsting van de Vesuvius...
0	George en Charlie werken beiden in een foto-ontwikkelzaak. Zonder dat ze het van elkaar weten zijn ze ook nog eens spion en werken ze voor hetzelfde spionagebedrijf. Dat ze in dezelfde foto-ontwikkelzaak werken blijkt een foutje van het spionagebedrijf te zijn dat nog nooit door iemand is opgemerkt. Op een dag komen ze in een situatie terecht die ervoor zorgt dat ze elkaar moeten opbiechten dat ze spion zijn. En laat ze ieder juist op dat moment een opdracht van hogerhand krijgen om de ander te vermoorden! Het deed me erg aan de film Mr. & Mrs. Smith denken. Ik weet niet wat de auteur met dit boek wil. Het is niet serieus genoeg om te spreken van een spannende spionageroman, maar tegelijkertijd is het niet leuk genoeg om het over een geslaagde parodie op het genre te hebben. De auteur probeert het boek onderhoudend te maken door plotwendingen die je al ver van te voren ziet aankomen. De motieven van de personages om hun handelen te verklaren zijn niet overtuigend en het aantal toevalligheden is te groot. Al met al te weinig voor twee sterren, vandaar de ene ster.
0	Dit is wederom een boek dat zich afspeelt in de zomer met het thema: Vakantie/buitenland. Het duurt even voordat er eindelijk wat spanning in het verhaal komt, dit komt doordat de personages naar mijn mening iets te lang beschreven en geïntroduceerd worden. Dit boek heeft 2 verhaallijnen, die op het laatst bij elkaar komen en het verhaal tot 1 geheel maakt. De tweede verhaallijn, vond ik alleen totaal niet interessant beschreven, ik vond hem zelfs een beetje irritant aandoen. Hierdoor heb je geen vaart in het verhaal en leest het niet zo leuk weg. Het taalgebruik is simpel en eenvoudig waardoor je geen moeite hoeft te doen om door het boek heen te komen, ondanks de tweede verhaallijn. Ook vind ik het boek niet heel erg passen bij de beschrijving van een thriller. Ik vind het meer een chicklit met spanning. Dit was het derde boek dat ik van Vermeer lees en je kan hem heel erg met de overige vergelijken. Ze hebben allemaal een interessante en spannende opzet, alleen het schort enorm in de uitwerking daarvan. Erg jammer!
0	Ontzettend voorspelbaar vanaf de eerste bladzijde. Geen moment spannend, grappig of anderzins interessant. En zelfs qua romantiek en erotiek liet het zeer te wensen over. Alleen geschikt voor de papierbak.
0	ben het helemaal eens en erger misschien nog met de reactie van Ennie. Wat een teleurstelling! Hailmary
0	Ik ben het helemaal eens met voorgaande recensies en heb daar weinig aan toe te voegen. Langdradig en oppervlakkig boek. Ik keek altijd met spanning uit naar de nieuwe verhalen van P.Cornwell. De bron is echter opgedroogd; de teleurstelling bij het lezen van elk nieuw boek wordt steeds groter.
0	Dit is ongetwijfeld een fantastisch leuk boek, als je er van houdt. Gezien alle awards en lovende besprekingen zijn er veel mensen die er van houden, maar ik blijk daar niet toe te behoren. Blogs over de honden nog wel aardig, de rest spreekt me te weinig aan.
0	Ik heb het boek in het Engels gelezen (State of Fear). Naarmate het verhaal vorderde, wist dit verhaal mij steeds minder te boeien. Uiteindelijk heb ik het niet uitgelezen. Een blijvertje in de boekenkast is het zeker niet voor mij.
0	Anagrammen, palindromen, (Engelse) citaten uit 19e eeuwse boeken en daarin verstopte aanwijzingen, verborgen brieven. Kort door de bocht conclusies, ongeloofwaardige rechercheurs en ontwikkelingen. Het is allemaal warrig en te vergezocht.
0	Belachelijk slot van een spannend boek en daardoor vliegt Dennis Lehane compleet uit de bocht.
0	Vond de vorige boeken sterker beschreven. Voortkabbelend boek. Mistte enigszins de spanning. Hoop dat de volgende boeken weer beter zijn.
0	Wat had ik graag net zo'n enthousiaste reactie neergezet als mijn voorgangers, maar ik heb me werkelijk door dit boek heengeworsteld en er ook heel lang over gedaan. De schrijfstijl sprak me niet aan en ik zat me heel de tijd maar af te vragen wat nu de connectie tussen Alma en Leo was, voor mij was dat zeer storend en misschien kwam ik daarom wel niet in het verhaal. Ik heb het boek, met moeite, wél uitgelezen. Maar helaas, ik heb niet kunnen ontdekken waarom iedereen zo lyrisch over dit boek is. Gelukkig, smaken verschillen!
0	Een historische zoektocht naar het mysterieuze menselijke sternum die helaas van onwaarschijnlijkheden aan elkaar hangt. De enige reden dat ik het heb uitgelezen is dat ik wilde weten hoe de hoofdpersoon aan zijn einde zou komen.
0	Wat een teleurstelling. Voorspelbaar met vergezocht einde. Meeste boeken zijn meeslepend en soms drie dimensionaal. Dit haalt t niet. ammer Sas, next.
0	Na 'Heart of Darkness' de tweede klassieker in korte tijd die alle elementen heeft van moderne werken waar ik van hou, maar waarbij de vonk tussen mij en het werk maar niet wilde komen. Voor mij is Dean Moriarty toch vooral een volstrekt holle figuur, wiens zoektocht naar vrijheid vanuit jeugdige onbezonnenheid meestal niet verder komt dan semi-stoere kwajongensstreken. Het inhoudelijk brave van de roman maakt het veel meer gedateerd dan de modern aanvoelende schrijfstijl doet vermoeden. Kerouac blinkt wel uit in uitgebreide karakterbeschrijvingen van een extreem rijk geschakeerd gezelschap van decadente randfiguren, die allemaal op hun manier op zoek zijn naar hun eigen verlossing van de heersende burgermoraal. Misschien dat The Dharma Bums of The Subterraneans meer naar mijn smaak zijn!?
0	Ik twijfel tussen 1 en 2 sterren. Dit is een zeer matige thriller van Nicci French. Zo langzamerhand raakt hun plottendoos op, lijkt het wel. Een flauw verhaaltje is het gevolg. Al na het lezen van twee hoofdstukken en de achterflap heb je een 'hunch' van wie het ongeveer gedaan moet hebben en ja hoor. Ik krijg ook een beetje genoeg van het eeuwige Nicci French type: alleenstaand grotestads meisje enigszins aan de zelfkant, beetje slonzig, weet niet wat ze wil met zichzelf en haar leven, valt op foute mannen, raakt altijd in de problemen. Deze formule heeft een paar keer geweldig gewerkt, zoals in Onderhuids, De bewoonde wereld en vooral Bezeten van mij. Maar nu is hij wat mij betreft versleten. Nicci French was één van de auteurs voor wie ik altijd direct naar de boekwinkel rende, maar dat hoeft nu niet meer, na drie matige thrillers op een rij.
0	De titel en omschrijving spraken mij meteen aan, maar het viel tegen. De schrijfster probeert heel veel te vertellen en te laten zien, maar ze maakt niet alles af. Ze kan heel nauwkeurig een detail beschrijven en laat de rest van de omgeving compleet links liggen. Ze benoemt meerdere keren een opvallendheid alsof het belangrijk is maar komt nooit met een uitleg. Ze maakt heel veel grote zaken bespreekbaar, de tweede wereld oorlog, de maffia intriges in de samenleving van Italië, zogenaamde wonderen, kunst, de Italiaanse politiek, de Italiaanse keuken het verval van het platteland enz. Te veel. Daarnaast zijn de stereotypes erg frustrerend. De personages komen elkaar 7 jaar later tegen en hebben dan ineens een grote ontwikkeling doorgemaakt. De ontknoping was goed, maar er gebeurt te veel.
0	Dit is een uiterst curieus boek, dat je zou kunnen scharen in het genre ultra-sf. Kerr verhaalt over een toekomst waarin het bloed van bijna de hele mensheid is besmet met een virus en “schoon” bloed miljoenen waard is. Op zich een aardig gegeven, maar de wijze waarop Kerr het vertelt vereist doorzettingsvermogen en een zeer grote wetenschappelijke interesse. Want, en zo kom ik tot het genre, Kerr onderbouwt in een regen aan voetnoten en bijschriften zijn verhaal met doorwrochte wetenschappelijke beschouwingen van onder andere dit “parvo-virus” (P2). Leuk voor de hardcore-biologen, maar ik haak dan toch echt even af. Ik had moeite nog een interessant verhaal te ontwaren tussen al het wetenschappelijke jargon. Niet aan mij besteed dus… Lees liever één van Kerr's Bernie Gunther-boeken!
0	het was leuk om te lezen hoe het leven er in de tijd van alle kinderen, groot en klein, van Maria uitzag en hoe ze voor zichzelf omgingen met haar ziek-zijn. en hoe ze haar als moeder hadden ervaren, en ook hun vader. maar voor de rest was het toch nogal saai geschreven. Het leefde niet echt, vond ik.
0	Ik heb hem gelezen omdat iemand het nodig vond dat ik deze moest lezen. En ik heb een regel voor mezelf dat ik wil proberen om een boek uit te lezen als ik hem in handen krijg. Ik denk dat ik voor mezelf die regel nog eens moet herzien. Verschrikkelijk in 1 woord! Ik geloof dat ik nog nooit zo'n slecht boek heb gelezen. Sex op bijna elke bladzijde. Ik kan me niet voorstellen dat er een levende ziel bestaat die dat volhoud. Afgezien van de bovennatuurlijke lichamelijke prestaties, is het ook nog slecht geschreven. De hoofdrolspeelster heeft fulltime een probleem met haar lip. Pfff, moet ik nog meer zeggen? De schrijfster blinkt wat mij betreft alleen uit in seksuele fantasieën. Dat is jammer. Want had ze maar wat meer fantasie gehad in het uitdiepen van de personages en hoe die zich gedragen. Ik was zo blij toen ik hem uit had en geen haar op mijn hoofd die deel twee of drie te lezen. Ik was zelfs niet gemotiveerd om naar de film te gaan. Maakt niet uit wat ik ervan vind. De auteur is binnen!
0	Als je van honkbal houdt moet je dit boek vooral lezen. Maakt het je nieuwsgierig lees dan het laatste hoofdstuk als een bijlage want dan worden voor zo ver mogelijk de spelregels uitgelegd. Ik begon er aan in het begin zoals ik meestal een boek lees, en scrolde in topsnelheid door de hoofdstukken. Ik meende een sportkrant te lezen ipv een roman. Ik vond er geen ruk aan. Even later als je doorleest zie je dat het toch wel een echte Grisham js, maar dan moet je wel door flink wat wedstrijdverslagen heen lezen. Met stip de minst boeiende GRISHAM ooit, eigenlijk, niet meer dan een ster, maar ik wil,de mild zijn.
0	ik ben er aan begonnen en het weer weggelegd na een poosje. ik kwam er niet doorheen. ik vond het niet boeiend en moeilijk te volgen. zal wel aan mij liggen.
0	Ik ben hier eerlijk gezegd niet zo weg van. Al die gekleurde woorden leiden me vreselijk af van het verhaal en die muizen vind ik erg onsympathieke koppies hebben. Het schijnt dat "de jeugd" er nogal mee wegloopt, maar Geronimo en zijn vrienden kunnen mij niet echt bekoren.
0	Ben nu op pagina 257 en denk dat ik ermee ophoud. De personages komen voor mij niet tot leven. De schrijfster vertelt te veel hoe ik de personages moet zien en dat doet ze met allerlei plakzinnen. Soms kun je al van te voren raden welk cliché ze zal gebruiken. De zelfde ervaring had ik met het boek: Haar naam was Sarah, dat ik wel heb uitgelezen maar ook met veel tegenzin. Ik verzet me steeds meer tegen de schrijfstijl en stop nu met het verder lezen. Helaas geen boek voor mij.
0	Gewoonlijk lees ik Grisham zijn boeken in 1 keer uit. Echter, dit boek lijk ik maar niet door te komen.. Ben nu op bladzijde 139 en nog steeds wacht ik tot het verhaal echt begint. Het verhaal houdt mijn aandacht niet vast en ik vind het op een of andere manier rommelig lezen. Niet echt een topper m.i...
0	Iets minder origineel dan kwaad bloed,organenhandel is een beetje een saai gegeven niettemin wel spannend
0	Julian Barnes beschrijft het leven, maar vooral de worstelingen van de componist Sjostakovitsj. In het Rusland van de twintigste eeuw kan hij zijn beroep niet uitoefenen, zonder te liegen voor en over het regime waaronder hij leeft. De auteur slaagt er goed in om dat punt over te brengen. Ik had veel moeite om in het verhaal te komen en het boeide mij uiteindelijk maar matig. Maar de gedachte die mij bijblijft is dat wij onze vrijheid moeten koesteren, want dat is een echt meesterwerk.
0	Voor mij een teleurstelling. Na libri di luca lagen mijn verwachtingen misschien wel te hoog. Maar libri di luca was toch een verhaal met een niet alledaags gegeven. Maar letter voor letter is een doodgewone thriller, en dan zeker geen hoogvlieger in het genre. Ik heb me er doorheen geworsteld maar nergens kon het boek mij echt bekoren, ik zat niet in het verhaal, het heeft meer dan een maand in beslag genomen (en dat is voor mij echt hééél lang).
0	Soms denk je als je recensies over een boek leest: dat wil ik ook lezen. Zo lovend enzovoort. Maar bij dit boek heb ik jjuist het tegengestelde ervaren. Het was niet hilarisch, leuk, vlot en aangenaam leesvoer. Tenminste, dat is mijn mening. Jammer van de tijd die het me gekost heeft? Nee, niet echt. Zo weet ik tenminste goede boeken te waarderen. Yin en Yang, je kunt, alleen maar iets goed vinden als er ook iets slechters naast staat.
0	Robert Lowenthal gaat naar de Rietveldacademie in Amsterdam, hij schildert. Oorspronkelijk komt hij uit een klein dorp in de Achterhoek, Bontebrug. Robert komt er al snel achter dat het in de stad een stuk onpersoonlijker is dan in het dorp. Zijn docent Josef Dietz ziet wel iets in de schilderijen van Robert en wil samen met hem gaan exposeren. Maar tot de opening van de expositie moet Robert nog de zomervakantie zien door te komen. Hij heeft een vakantiebaantje als schoonmaker in het Movenpick Hotel. Ook hier kan Robert zijn draai niet vinden. Hij blijft een dorpsmens en uiteindelijk gaat Robert ook terug naar het dorp wanneer zijn jeugdvriend Bertje een zwaar ongeluk heeft gehad.
0	Het boek was anders dan ik had verwacht, soms kan je dat verrassen en soms teleurstellen. In dit geval was ik teleurgesteld. Vooral het 'heden' in het boek was vreemd en onwaarschijnlijk, het 'verleden' was beter en interessanter.
0	Traag verhaal, de verwachting was hoog door de vele publiciteit die dit boek kreeg. Ik heb het uitgelezen in de hoop HET komt nog, niet dus, helaas.
0	Er is geen doorkomen aan. Onsamenhangend
0	Geen top boek. Niet Patterson waardig. Op zich een aardig verhaal. Maar het wordt zonder diepang verteld. Wel in sneltreinvaart zoals ik van hem gewend ben. Maar niet echt spannend. Volgende keer maar weer beter. Geen aanrader wat mij betreft.
0	Barry heeft een geheime gang in zijn kamer gevonden waarmee hij naar een andere wereld gaat waar ouders hebben niet van de gewoonte is. Hij moet naar een ouderbureau waar ze hem hielpen naar ouders zoeken.
0	me toch weer laten mee slepen door een populair boek. viel tegen was hier en daar spannend. maar had veel korter gekund. jammer. had er door alle lijstjes te hoge verwachtingen van. geeft wel stof tot nadenken wat nou als bepaalde hoofdpersonen anders hadden gehandeld. vooral op het einde met de vrijlating van.... geeft kriebels. wie weet een wat beter uitgewerkt vervolg?
0	Om met de deur in huis te vallen: een matige thriller. Na een sterk begin, een alternatieve en interessante visie op het ontstaan van het christendom, verloopt het boek teleurstellend. Zodanig zelfs dat ik moeite moest doen om het uit te lezen. Dit met name door de platte, nauwelijks uitgewerkte figuren en een overmaat aan deels voorspelbare- deels steeds ongeloofwaardiger actie. Alles bijelkaar: een slechte B film! Het deed mij in ieder geval niet verlangen naar ander werk van deze auteur.
0	Er zijn zo van die boeken waarvan je denkt, eenmaal ongeveer halfweg gelezen: ik zou eigenlijk opnieuw moeten beginnen wegens 'den draad' en waar is ie...Te veel personages, te veel gebeurtenissen, een overdaad aan geweld, bizarre moorden, links die (bijna) gans het boek onduidelijk blijven, kortom doodvermoeiend. Om nog maar te zwijgen van het hoge gehalte aan ongeloofwaardigheden. Nee, dit was voor mij geen boek dat 'lekker snel wegleest' (vreselijke uitdrukking trouwens). Heb me er toch doorheen kunnen worstelen, dus die twee sterren zijn nog verantwoord.
0	Als ik de korte inhoud las op de cover, had ik zoiets van hier krijgen we het verhaal van Maddy, die als tiener een lelijk eendje was maar opgroeit tot een mooie vrouw, en een liefde start met Kerr die echt onmogelijk is. En zo start ook het boek, grappig, de ontmoeting met Kerr daar kreeg ik een lach van op mijn gezicht. Maar niets is minder waar, de bladzijdes daarop krijg je een beeld van al de personages (dat zijn er nogal redelijk veel) en spring je van het een verhaal naar het ander. Ik heb in het begin ook heel veel moeten teruglezen om te kunnen volgen over wie het nu juist ging. Eigenlijk gaat het verhaal over heel het dorp "Ashcombe" en is het niet het verhaal dat je verwacht. Het boek gaat op en af, en je verliest soms wel je aandacht. Dit was mijn eerste boek van Jill Mansell en het zet me nu echt wel niet aan om een tweede van deze auteur te lezen. Natuurlijk iedereen zijn mening.
0	Het boek heb ik niet helemaal gelezen. Toen ik het boek kocht, leek het mij een heel spannend boek. Maar ik ben enorm ontgoocheld. Het is enorm saai in het begin. Geef mij maar Tess Gerritsen of Mo Hayder.
0	Had er mij iets anders van voorgesteld is zoals eerder al vermeld langdradig .
0	Geschreven in de vorm van een script voor tv ,enkel voor de doorbijters voor mij was dit niet leuk het leek meer op werken
0	Na 7 delen echt te hebben verslonden was dit boek echt en domper. Het verhaal komt heel traag op gang, is langdradig in het midden, het is heel ver gezocht, en het slotstuk wordt afgeraffeld. Dé confrontatie met Dean Reeve? Zo heb ik het zeker niet ervaren. Heel jammer. Ik heb dit boek met moeite uitgelezen want de langdradigheid maakte dat ik niet echt de verleiding voelde om het op te pakken en verder te lezen. Ik had er meer van verwacht. De reeks zelf ga ik wel missen, het is zeker de moeite waard om die te lezen, alleen zoals met zoveel series, door de druk van een goede afsluiter te creëren, ga je jezelf proberen te overtreffen, en dan ga je de mist in.
0	Een hele fijne schrijfstijl heeft Esther, dat heb ik ook al bij haar vorige boeken gemerkt. Alleen door de fijne schrijfstijl ben ik door blijven lezen in Deja vu. Het verhaal op zich kon me maar heel matig boeien. Sommige stukken waren wel interessant maar voor het grootste deel vond ik het maar niks. Toch wilde wel graag weten hoe het af zou lopen maar ook dat viel me enorm tegen. Ik hoop dat Esther's volgende boek weer van beter niveau is.
0	Een verhaal over een moordenaar die zijn werk doet bij een aantal ex-leerlingen van een kostschool. Het gegeven is interessant. Maar de schrijfster heeft naar mijn mening er te weinig mee gedaan. Er wordt gemoord uit wraak maar niet degene die iets is aangedaan is aan het moorden geslagen. Dan had het geloofwaardiger geweest. De schrijfster wordt vergeleken met Henning Mankell en Elizabeth George. Dat legt natuurlijk een enorme druk op een verhaal, maar de schrijfster heeft het niet waar kunnen maken. De hoofdpersoon Mona komt niet prettig over: ze is zo zielig omdat ze een leidende taak over mannen heeft gekregen die haar niet zien zitten. Ze is zo zielig omdat haar moeder helemaal gestoord is en ze is zo zielig omdat ze niet bij de man, waarvan ze houdt kan blijven, omdat zij aan de goede kant loopt en hij aan de verkeerde kant. Een leuk boek voor tussendoor, maar meer ook niet en het maakt niet nieuwsgierig naar meer.
0	Dit is simpelweg de allerslechtste Aspe die hij al geschreven heeft. Het verhaal slaat werkelijk op niets, het kost echt een immense moeite om dit uitgelezen te krijgen.
0	Dankzij Crimezone kon ik in avant première gaan genieten van m'n eerste boek van Jeffery Deaver. Ondanks alle goede kritieken die ik al van de man gelezen had viel dit boek me toch ontzettend tegen. De plot is onwaarschijnlijk, en spanning is er nauwelijks. Er gebeurd ook amper iets in het verhaal en telkens als je dan denkt dat er echt iets gaat gebeuren ziet het doorzichtige brein van Rhyme dit al van verre aankomen en weg is de plotwending... Ik ga zeker nog boeken van deze man lezen maar als leesdebuut kon De hangende man me nauwelijks bekoren.
0	Ik heb dit boek met veel moeite toch uitgelezen. Ik heb al meerdere boeken van Santa Montefiore gelezen en sommige boeken vond ik echt verrassend mooi, maar dit boek vond ik amper een ster waard.
0	Dit was absoluut niet mijn boek, ik vond de schrijfstijl niet prettig en het onderwerp al helemaal niet. Ik heb de tweede heft van het boek heel snel doorgebladerd omdat ik wel het einde wilde weten.
0	Dit boek was van begin tot eind een worsteling voor me. Gedurende de laatste 50 blz. ging het wat sneller, maar dat kwam omdat ik mijn energie zo snel mogelijk in een ander boek wilde steken. Ik vond het langdradig, onduidelijk en vervelend. Absoluut geen boek voor mij en in mijn ogen ook niet echt spannend.
0	Toen ik zag dat Aasvlieg de nieuwste was in de Kay Scarpetta reeks moest ik die lezen alle boeken met haar in de hoofdrol heb ik gelezen in volgorde en ben een absolute fan. Maar dit boek, ik kom er haast niet doorheen, vraag me af of dit door de dezelfde schrijfster is geschreven omdat het in een totaal andere stijl geschreven is dan de rest. En je moet zoeken hoe en waar iedereen zit en dan ineens komt Benton weer in de picture. Dan vraag ik me af was dit van het begin af aan de bedoeling of kwam mevr. Cornwell tot de ontdekking dat het een misser was om hem dood te laten gaan en probeert ze met dit boek de boel weer "recht te zetten". Gelijk in het begin had ik al iets van waar zitten we en het blijft me moeilijk om mijn aandacht erbij te houden heel jammer!
0	De verhalen van Tara en Diego vond ik eerst, in de vorige boeken, leuk. Maar dit boek kan me niet bekoren. Dat vreemde mens met die secte en rare rituelen, vulkaan die maar niet wil en het tv spel pakten me niet. Ik kwam er met heel veel moeite doorheen. Misschien is het tijd dat Pagie andere personages bdenkt?
0	Het duurt even voor dit boek op gang komt, en ook nadien blijft het zeer wisselend van kwaliteit. Sommige hoofdstukken zijn boeiend en mooi geschreven, terwijl andere vrij saai en oppervlakkig zijn. Vreemd genoeg ligt hierin ook de charme van het boek. Het toont de alledaagsheid van het leven, het geluk dat niet in grootse gebeurtenissen zit, maar in een zin, een blik, een gewoonte van iemand die je graag hebt. De dagboekvorm is sowieso een structuur die me minder ligt. Het interactieve gedeelte (bv. blanco pagina’s om zelf lijstjes te maken) maakt dit nog erger, waardoor de hele structuur van het boek erg geforceerd overkomt. In een andere vorm was de inhoud misschien meer tot zijn recht gekomen, nu blijft het geheel te matig om van het boek een aanrader te maken.
0	Teleurstellend en vooral zeer langdradig. Ik ben nochtans fan van Juli Zeh maar deze roman lijkt gewoonweg niet op gang te komen en tegen beter weten in hoop je dat er eindelijk eens schot in het verhaal komt. De personages zijn oppervlakkig, het hoofdpersonage werkte danig op mijn zenuwen, de dialogen zijn vaak ook een beetje knullig - de moraliserende waarschuwing over een wereld die ten onder gaat aan haar eigen onverschilligheid ligt er vingerdik op. Een boek om snel te vergeten.
0	Eindeloos over gedaan, omdat het in mijn beleving langdradig was en net zoals veel fantasyboeken ook hebben: veel beschrijvingen, weinig gebeurtenissen. En doordat ik er steeds een beetje tegenop zag om verder te lezen en er dus erg lang over heb gedaan, raakte ik tot overmaat van ramp de draad kwijt. Helaas, het moest gewoon niet zo zijn.
0	In dit verhaal zat ik wat eerder in omdat ik deel 1 heb gelezen. Het verhaal is naar mijn mening ook beter dan het eerste deel. Maar nog steeds vind ik het geen denderende boeken.
0	Dit boek maakte totaal geen emoties bij me los. De schrijfstijl deed me in de verte denken aan Kluun: recht voor z'n raap, puntig en "geestig". (als je van dat soort humor houdt) Karakters werden niet uitgediept, ik vond het allemaal nogal oppervlakkig.
0	Toevallig een exemplaar in de bibliotheek tegengekomen en naar huis meegenomen, hoewel er thuis nog een paar ongelezen exemplaren uit de reeks "Q" op de plank staan. Daarmee ben ik dus van de eerste boeken in de reeks meteen naar de laatste overgesprongen. Hoe groot mijn enthousiasme ook was over de eerste boeken, des te groter is mijn teleurstelling bij dit laatste boek.Het verhaal is niet meer geloofwaardig, spannend noch beklijvend. Mijn aanvoelen is dat de schrijver best ophoudt met de serie en het over een andere boeg gooit. Om het met de woorden van een andere recensent te beschrijven: "De koek is op". Dit heb je nu eenmaal met succesvolle reeksen. Die worden zodanig uitgepuurd dat er op het einde maar een flauw afkooksel meer overblijft. Misschien wordt het tijd dat de schrijver zichzelf heruitvindt.
0	Met dit boek heb ik me op de bank genesteld om op een regenachtige dag lekker door te kunnen lezen. Maar dat viel vies tegen. Het boek vond ik zeer langdradig en pas tegen het einde begon het wat op gang te komen. Ik hoop dat het volgende boek van Liza Marklund weer een stuk beter is, want ze heeft zeer zeker betere boeken geschreven.
0	Het is een zeer tegenvallend boek. Een onzinverhaal, oppervlakkig. Je mag misschien niet vergelijken maar het is nog slechter dan het boek "All-inclusive" van Suzanne Vermeer. Het is niet grappig, het is niet spannend het is niet romantisch maar het is wel beresaai. Een duimpje geef ik niet gauw, maar dit kun je je lezers gewoon niet aandoen.
0	Vervelende personages en schrijfstijl en het verhaal is al snel erg voorspelbaar. Al de lovende recensies ontgaan me volledig, maar wellicht mis ik iets?
0	Ik vind dit boek saai, het kabbelt maar voort zonder spanning, pas op het einde van het boek komt er nog een verrassing vandaar 2 sterren. Ik ben een grote fan van deze schrijvers en hoop dan ook dat het volgende boek weer ouderwets spannend is.
0	In Israël een bestseller maar op wat leuke uitspraken na vond ik er weinig aan .....misschien wel door de kinderlijke manier van schrijven of de rommelige schakelingen tussen haar jeugd en volwassen leven .....ik kan geen halve sterren geven dus ik rond het af op 2 sterren **
0	Dit boek is echt een heerlijk feel good boek. Leest makkelijk en het verhaal is erg aangrijpend. Ook erg mooi om te lezen hoe Louisa zich ontwikkeld gedurende dit verhaal. Maar helaas is het einde erg voorspelbaar en cliché. Ja Will gaat dood maar natuurlijk gebeurt dat dan niet zonder dat de twee een liefdes verklaring gegeven hebben aan elkaar. Jammer want voor de rest echt een mooi boek.
0	Ik maak een andere reis ... naar een ander boek. Het boek kan me niet boeien, tè langdradig, teveel personages ... na zo'n 160blz geef ik het op, wat ik normaal gezien niet vlug doe. Een echte teleurstelling, want klaarblijkelijk vinden velen het wel de moeite waard.
0	Het slotdeel van de Miljardair trilogie oftewel ‘de ongelofelijke avonturen van Victor van Sant en de gepensioneerde politiecommissaris Eddie Delfosse’. En Min vijftien spant de kroon. Miljardair Van Sant is terminaal ziek. Maar hij heeft nog een paar appeltjes te schillen (beter: uit de fruitschaal te verwijderen) in de internationale politiek en haute finance. Om die rekeningen te vereffenen huurt hij Edward Thornhill in, een gefrustreerde, ontslagen CIA-directeur. De beste in zijn vak, maar boos. Enfin, hij krijgt van Van Sant twee lijstjes met de namen van te elimineren personen met een open budget. Wat hem echter over de streep trekt – naast de torenhoge beloning – is het derde lijstje slachtoffers: dat is blanco en mag hij zelf invullen. Een kolfje naar zijn hand, natuurlijk. Uiteraard loopt de zaak uit (diezelf)de hand. Thornhill wordt verdachte en verdwijnt met dochter Laure Van Sant. Tijd voor de excentrieke Delfosse om op het podium te verschijnen om – net als in deel 1, Dertien kilo – het verdwenen tweetal op te sporen. En uiteraard lukt dat, zij het dat het einde zodanig is dat deel vier er niet meer inzit. Is dat erg? Niet echt. Van den Bergh giert namelijk gigantisch uit de bocht. Niet te geloven en te beschrijven. Boek gauw dicht, trilogie klaar en over tot de orde van de dag. Gauw vergeten.
0	Wat is het mannelijke equivalent voor chicklit? Want dan zou ik dit boek zo willen omschrijven. Waarschijnlijk best te pruimen voor de chicklit leeftijdsgroep.
0	Een spionagethriller? Nee, absoluut niet! De term thriller is totaal niet van toepassing want spanning is in het hele boek erg ver te zoeken. Spionage dan? Nee, hoewel er in het verhaal op een bepaald moment wel sprake is van spionage is dat te kort en te oppervlakkig om het een spionageverhaal te mogen noemen. Wat is het dan wel? Aangezien de schrijver meer dan de helft van het boek nodig heeft om de levensloop van de hoofdpersoon te vertellen denk ik dat de term biografie hier beter op zijn plaats is. Hoewel er dus wel een periode van het leven van de hoofdpersoon sprake is van spionage worden de gebeurtenissen in die periode slechts zeer oppervlakkig vernoemd en lees je voornamelijk over de gewoontes, gedachten en emoties van de hoofdpersoon. Wat ook enorm teleursteld is, is het slot. Dat maakt op mij de indruk dat de schrijver er geen zin meer in had en er ineens maar een snel einde aan maakt. Slechts één ster. Meer verdient dit boek gewoon niet als het moet doorgaan voor een spionagethriller. Als men het zou aanprijzen als biografie zou het misschien meer sterren verdienen. Overslaan dus als je op zoek bent naar een spannend boek, of een spionagethriller. Dan raad ik een boek van Ludlum aan voor de spanning. Of anders De machtsfabriek van Littel. De machtsfabriek is wat minder spannend maar wel een topper voor de liefhebber van echte spionage.
0	Ik ben gekapt in dit boek. Normaal vind ik de boeken van Sophie Kinsella fantastisch, maar dit is al het 2de boek waar ik midden in het verhaal mee gekapt ben.
0	Wat een verspilling van papier. Dit boekje is ogenschijnlijk door de schrijver zelf uitgegeven, maar zonder dat daar redactie of zelfs maar kritische proeflezers aan te pas zijn gekomen. Het is zo amateuristisch geschreven, dat zelfs bouquetreeksromannetjes meer literair verantwoord zijn. Wanneer je voor één euro een boekje koopt bij de supermarkt, heb je al geen hooggespannen verwachtingen, maar soms blijken die boekjes verrassend leuk. Dit boek niet. Dat het uit 2003 stamt en dit nog steeds de eerste druk is, was al een indicatie. Het zijn slechts 146 bladzijden, maar dat zijn er 146 te veel.
0	Vreemd verhaal. Het begon best goed, maar vanaf het midden naar het eind toe werd het steeds ongeloofwaardiger (dwergen, pornoacteur, Thaise bruid etc.). Veel gerampetamp zoals je kunt verwachten bij Heleen maar ik had toch wel iets meer diepgang verwacht, zeker met (overleden) broertje. Die kans heeft ze laten liggen. Naar het eind toe lijkt het wel of ze er snel een eind aan heeft willen maken, het wordt totaal niet uitgewerkt en daardoor vond ik het ook onbevredigend. Van Royen heeft wel een prettige schrijfstijl die lekker vlot weg leest maar er blijven te veel vragen onbeantwoord.
0	Mist de vaart en humor die ik leuk vind aan chicklits. Hierdoor wordt het boek een beetje saai en leest het traag. Terwijl je al heel snel doorhebt hoe het af gaat lopen.
0	Leest lekker weg, maar is erg voorspelbaar. Ik had De eetclub eerder gelezen en die vond ik wel goed. Dus ik begon met hoge verwachtingen aan Terug naar de kust. Maar helaas, soms vond ik hem zelfs ronduit saai.
0	Dit is het eerste boek van Joh Grisham wat ik na 25 pagina's aan de kant heb gegooid. Wat een tegenvaller was dit boek! Ik vond het zeer langdradig met alle uitleg omtrent de mensen van het stadje die eigenlijk helemaal nergens om gaat. En na 25 pagina's ben ik even naar pagina 125 gegaan om tot de conclusie te komen dat het dan nog steeds hetzelfde is. Langdradigheid ten top.
0	Ik moet het effe kwijt maar zijn jullie nu allemaal gek of wat? 13 is gewoon de opvolger van zijn dalende lijn, dat hij vlot leest is niet moeilijk want het lettertype is verdriedubbeld en de pagina's zijn gehalveerd! Ik hoop alleen maar dat hij ooit terug het niveau haalt van Blauw bloed.
0	ik vond het boek zeer langdradig er waren wel spannende stukken maar ik vond het veel te ingewikkeld voor mensen onder de 16 jaar en het was een veel te erg thema welke ouder wil zijn kind zien lezen over kinderprostitutie zwangere 14 jarige en heroïne snuivende tieners
0	Christopher Creighton schotelt ons een verhaal voor wat gaat over de ontvoering van Martin Bormann naar Groot Brittannie maar het gaat toch vooral over Christopher Creighton zelf: wat een geweldenaar, wat heeft hij het met zich zelf getroffen: op zijn 15e al geheim agent, operaties alleen, ver in vijandelijk gebied, hij is een geweldige pianist, hij kent iedereen - ontmoet iedereen: Churchill, Hitler, von Ribbentrop, Koning George VI etc etc.. Centraal staat bovenstaande ontvoering die hij samen met Ian Fleming en een groep commando's uitvoert net als de Russen Berlijn hebben veroverd. Probleem is dat Creighton ons wil doen geloven dat alles echt is gebeurd en daar zit hem nu net het probleem: echte bewijzen zijn er niet en het verhaal is zo ongeloofwaardig dat ik denk dat er maar 1 iemand is die dit alles gelooft en dat is de schrijver zelf. Was dit een roman geweest in de geest van Alistair Maclean (en zo ben ik het maar gaan lezen) had het boek 3 sterren van mij gekregen maar omdat de schrijver ons wil doen geloven dat alles op waarheid berust en je na 5 pagina's al iets hebt van: ja ja....zou ik het 1 ster geven. Dus het gemiddelde is het geworden: 2 sterren (het is maar hoe je het leest).
0	Wat zonde... Het plot was goed, dat kon ik wel merken, maar het was zo ingewikkeld! In het begin van het verhaal werd één infodump op me afgegooid, waardoor ik de rest van het verhaal niet meer begreep. Ik zag potenties voor de personages en het idee erachter. Door de infodump en kinderlijke manier van vertellen, kon ik er helaas niet van genieten.
0	Een Duitse Modiano. Dezelfde onwezenlijke personages die niets lijken te voelen, zich als robots door hun leven bewegen, over het postmoderne pad dat de fijnschrijver voor ze heeft uitgedacht. Psychologisch gezien volkomen ongeloofwaardig. Flauwe, afgesleten spelletjes, zoals het door de karakters laten zeggen dat het wel lijkt of ze personages in een roman zijn. Humor! Om het lezen te bemoeilijken (moeilijk=diepgang!) heeft de auteur aanhalingstekens achterwege gelaten. Wie spreekt er en wanneer gaat het over in gedachten? De lezer mag het uitzoeken want, aanhalingstekens zijn niet modern, zijn zó 1836! Ook de logica is uit de tijd: de hoofdpersoon bestuurt een auto, schakelt wisselt van rijstrook en pakt tegelijk een beker koffie en een apfelstrudel aan! Hij tankt langs de snelweg en als hij wegrijdt komt hij op een rotonde die de richting naar de snelwegen aangeeft. Etc. Rare vergelijkingen zoals “De nieuwe dag was aangebroken, even onverwacht als je vaak wordt overvallen door je eigen woorden.” Klinkt diepzinnig maar slaat nergens op. “Hij zag onrust in haar neusvleugels, als het pompen van een bij voor hij wegvliegt.” Lachwekkend! En dan al dat gerook, gatverdamme, word er onpasselijk van.
0	Niet voor mij. Het stoort me mateloos dat iedere zin wel een kwinkslag lijkt te bevatten. Kan de schrijver niet gewoon 'rechtuit' schrijven? En de melige humor is niet aan mij besteed. Ik heb het tot het einde uitgelezen, maar met tegenzin.
0	Ik vond dit ronduit een slecht boek. Slap uitgewerkte karakters, bedroevend zwak plot. Het krijgt amper 1 ster van mij, en dan is het nog meer voor de moeite dan voor iets anders.
0	Ik ben het eigenlijk wel erg met Anneloes eens. Ze heeft het voor mij goed verwoord. Het hedendaagse verhaal is een beetje van het niveau chicklit en het historisch verhaal is een beetje chaotisch geschreven. inderdaad te veel personages. Maar eerlijk gezegd heb ik mij toch wel vermaakt met het boek. Het was absoluut niet slecht, het was best leuk om te lezen, maar het verhaal komt nu ook niet helemaal goed uit de verf. De 5 steren van NRC is mij ook een raadsel!
0	Dit is een erotische verhaal met heel aparte recepten met lekker eten. Ook het klaarmaken van het eten wordt erotisch geschreven het verhaal is heel matig en ook wat tegenstrijdig geschreven. De hoofdpersoon is heel wisselend ik kon maar met moeite een beeld van haar vormen. Ze heeft twee kinderen maar er wordt over haar kinderen nauwelijks tijd aan besteed. Aardig boekje voor een keertje....
0	dit boek heeft mn zus geschreven maar meer als de helft zijn leugens neem byv de verkrachting dat was het niet ze is vrijwillig mee gegaan dit is nog maar een voorbeeld en dan is het belachelijk dat ze iedereen maar bij de echte namen noemt zonder dat je dat gevraagd is als je dit boek gaat lezen lach er dan hard om en laat geen traan
0	De eerste keer dat ik een literaire thriller las, stemt mij niet echt tevreden. Wat een traag boek. Niet alleen komt het traag op gang, ook duurt het veel te lang voor we aan de ontknoping toekomen. Daartussen drinkt, rookt en eet de hoofdpersoon veel, meer, meest. Nicci French verdient absoluut een prijs voor het op zoveel mogelijk manieren formuleren van de zin: "zij stak een sigaret op". Het einde is zeker onverwacht, maar ook enigszins onbevredigend. Ik vond het niet echt heel logisch volgen uit het boek.
0	Over het eerste deel van deze serie was ik enthousiast, al vond ik de stijl wat simpel. Deze tweede valt me zwaar tegen: meer van hetzelfde en dat "meer" is minder. Als u begrijpt wat ik bedoel
0	Erg cliché, niets spannends of verrassends, maar eerder een flauw verhaal. Daarin tegen heeft Suus Ruis wel een fijne schrijfstijl, waardoor het wel lekker wegleest. Omdat ik het boek uitgelezen heb en er verder niets mankeert aan de schrijfstijl van Suus geef ik het 2 sterren.
0	Met veel pijn en moeite me geworsteld door de pagina's. Gelijk vanaf het begin zat er iets mis. De vertelvorm is goed, de personages geloofwaardig en toen wist ik ineens wat het was. "Ik lees een sportverslag". De magere details doen elke situatie tekort, er wordt niet verteld maar beschreven en er is geen spanning, geen opbouw en geen verhaal. Hier en daar wat gedachten, 1 zin over gevoel en daarn kale koude feiten. Het is moeilijk te zeggen wat ik precies bedoel, lees de eerste 100 bladzijden en je begrijpt me misschien.
0	Alhoewel het boek niet geheel ontdaan is van alle spanning, kan het geheel toch niet echt boeien. De passages zijn langdradig en de spanning is nergens te bespeuren daar we al vanaf het begin weten hoe het zal eindigen. De plot is nog enigszins verrassend, maar wordt dan weer zo bondig beschreven dat je er als lezer nauwelijks bij betrokken kan worden. Ook zitten in het verhaal meerdere kleine eigenaardigheden die nooit worden opgehelderd, geen bijdrage leveren aan het boek en nergens heen gaan. Al bij al een teleurstelling.
0	Nogal een flauw boek, wat wel aardig begint maar al spoedig inzakt. Mij kon het niet erg boeien, al is het onderwerp wel intrigerend en de personages wel interessant.
0	sorry maar ik kwam er niet doorheen, echt niet boeiend. Heb ik eigenlijk nooit....
0	Goed, de meesten van ons kennen natuurlijk de boeken van Danielle Steel wel. Veelal spelen sterke vrouwen een hoofdrol, die de nodige problemen voor hun kiezen krijgen. Vrienden voor het leven wijkt daar niet vanaf. Het boek gaat over een vriendengroep die elkaar ontmoeten op de eerste schooldag en de rest van hun leven bevriend blijft. Uiteraard krijgt ieder van hen de nodige lading drama te verduren. Dat is kenmerkend voor de boeken van Danielle Steel en maakt ze, naar mijn mening, meestal ook fijn om te lezen. Eerst de nodige drama en dan komt alles goed. In dit boek is ze echter volledig doorgeschoten met de hoeveelheid drama. Te veel drama in combinatie met niet goed uitgewerkte verhaallijnen en sprongen in de tijd maakt het boek ongeloofwaardig, onrealistisch en simpelweg vervelend om te lezen.
0	Las het als een avonturenroman, maar begon me op een zeker moment te ergeren en al vrij vroeg in het boek. De overdrijving stoorde me niet, noch de stroom aan gebeurtenissen. De sfeer is ook wel aardig, maar het mist volledig aan subtiliteit... De manier waarop de incest in de kerk behandeld wordt, de tweede wereldoorlog... Heb me moeten dwingen om het uit te lezen. Als de hoofdpersoon niet zoveel intellectuele poeha had meegekregen, was het beter geweest.
0	Vol verwachting zag ik uit naar het boek. Echter ben ik een beetje teleurgesteld nadat ik het heb gelezen. Ik kan er niet veel spanning in vinden. Wat ik wel knap vind is dat, ondanks dat het geen "echte"thriller is, je het boek wel verder wil lezen. Conclusie: geen thriller, middelmatig verhaal.
0	De hoofdpersoon is omringd door allerlei onaangename karakters die hem in een voorspelbare richting drijven naar toch nog een onverwachte climax. Al is het eigenlijk meer een anti-climax. Weinig verklaringen van de vele vragen die opgeroepen worden.
0	Het begin is nogals chaotisch. Verder is het een vreselijk sadistisch geschreven boek. Dat er een of meerdere moorden voorkomen in een boek is gebruikelijk in een thriller. Maar hier gaat het over slachtpartijen, in hoofdzaak uitgevoerd op vrouwen.
0	Langdradige stukken waar ik me door heen heb geworsteld. Teveel onwaarschijnlijkheden en teveel overdreven acties. Ik vond het in 't begin niet echt slecht, maar hoe verder het verhaal ging hoe ongeloofwaardiger het werd. Bomaanslagen, vechten met een dobermann en ga zomaar door... En het had voor mij ook wel met wat in minder woorden gemogen.
0	Mijn verwachting was hoog omdat het als literair omschreven werd maar helaas is het niets voor mij, er word van de hak op de tak gesprongen en op het moment dat men denkt nu gaat het verder ....begint er weer een nieuw *verhaal*, ik kwam er niet echt lekker in.
0	Ik had hoge verwachtingen van dit boek. Heerlijk, iemand die alles achterlaat en naar de eilanden verhuist, in haar geval Vlieland, ikzelf droom vaak van Schiermonnikoog. De stukjes die daadwerkelijk over Vlieland gaan vond ik ook leuk, gezien ik daar ook een aantal keren geweest ben. Maar mensen, wat een oppervlakkig verhaal.. En wat is Fien een vreselijk oppervlakkig kind, ik ergerde me er rot aan. Heb het boek echt met moeite uitgelezen en bleef daarna ook nog met losse rondjes zitten. Ik lees niet vaak chicklit, maar vond new adult wel leuk en dacht dit daarom misschien ook wel leuk te vinden. Helaas blijft het bij deze keer denk ik.
0	Ik ben er in begonnen en het begint mooi maar ik word er niet door omvergeblazen. Daarom dat ik het niet uit lees. Je moet houden van romans en omdat ik meer van de trillers en fantasie verhalen ben is dit niet mijn stijl.
0	De blurb achter op het boek heeft mij een beetje misgeleidt. Vera werd als zorgverlener beschreven terwijl zij eigentlijk naar bed gaat met gehandicapten. Dus ja, toen ik daar achterkwam, vond ik de sex soms te explicit terwijl het eigentlijk niet zo nodig was. Qua verhaal vond ik het wel mooi geschreven en ook spannend. Het einde vond ik plotseling en ik moest het overnieuw lezen om het echt door te hebben, wat er gebeurd was. Mijn gevoel is dat Vera een zorgverlener had kunnen zijn die gewoon bij Binnert ging helpen en op hem verliefd werd. Dan had ik het boek meer sterren gegeven.
0	Het gebeurd niet vaak dat ik een boek niet uitlees, maar met Lisey's verhaal is het weer eens raak. Vanaf het begin zit er geen spanning in. "Even doorbijten, maar dan heb je ook wat", schrijft Susanne hier op Crimezone. En ik heb het geprobeerd, doorgebeten tot ik er zere kaken van kreeg, maar nu na 230 bladzijde leg ik dit boek weg. Door het gebrek aan spanning is het geneuzel van een treurende weduwe niet aan mij besteed.
0	Al heel lang verheugd op een nieuw boek van Camilla Läckberg,maar helaas,wat een teleustelling. Een voorspelbaar verhaal , verwende rijke types en de onvermijdelijke hoeveelheid sex die tegenwoordig in boeken schijnt te moeten zitten. Erg jammer,zo genoten van Camilla's eerdere boeken.
0	Judas vind ik een zwaar overschat boek. Het verhaal had in de helft van het aantal pagina's geschreven kunnen worden; het boek bevat veel herhalingen en is langdradig. Bovendien vind ik het zeer verwarrend dat de auteur van de hak op de tak springt wat betreft de verschillende periodes en gebeurtenissen.
0	Het boek is vooral politiek gericht en gaat over Trump en hoe hij de handelsakkoorden met het midden oosten en azie bewerkt ... hoe de handel nu is tussel al deze landen alsook hoe het in de toekomst zal zijn ook hoe men bang is hoe de brexit zal aflopen en hoe het dan met de handel zal gaan
0	Waar ik genoten heb van het eerste deel, het Rosie project, vond ik dit veel opsommingen, traag en saai. Nee, ik had me op dit boek verheugd, maar ik heb me er door geworsteld. Stoppen vind ik geen optie, ben altijd benieuwd of het toch nog wat wordt. Maar helaas.
0	heb dit boek gelijk gelezen na het boek der doden. wat 'n geweldig vervolg had moeten zijn is toch 'n behoorlijke domper geworden. het verhaal vertelt het verhaal verder hoe Will Piper er achter moet komen waarom de boeken ophouden bij het jaar 2027. het boek bestaat uit 2 delen, de speurtocht in Engeland over het verloren boek 1527 en de jacht op het boek door de overheid. het betere gedeelte is de speurtocht, maar helaas is dit allemaal te vlug en te gemakkelijk geschreven. hier zitten best wat elementen in die wat meer aandacht nodig hadden gehad. ook wordt op één bladzijde verteld hoe het kaarsje uitgeblazen word voor opa en kleindochter, die 'n rol spelen in de speurtocht. het 2e gedeelte is 'n snel verteld verhaaltje zoals er in wel duizenden boeken aan toe gaat. wat betreft het antwoord van 2027?? kom je niet achter en natuurlijk wint onze held het van de overheid. niet echt verrassend. jammer meneer Cooper, dit boek was echt niet nodig geweest
0	Svealena Kutschke komt uit Duitsland en is geboren in Lübeck in 1977. Ze heeft Cultuurwetenschappen gestudeerd aan de universiteit van Hildesheim. Het meisje, de stad en de duivel is haar derde roman. Het verhaal start met Magdalena die tijdens een storm al schuilend een kind moet baren. Zij stort zich in de rivier, de Trave. Haar dochter Lucie wordt geboren en overleeft op haar buik. Vanaf dat punt begint het verhaal van drie vrouwen (Lucie, Freya en Jessie). Het gaat over hun jeugd, in welke omstandigheden ze zijn opgegroeid en hoe ze hun mannen hebben leren kennen. Er zijn vele tijdsprongen in het boek en er wordt heel veel beeldspraak gebruikt. Het mooie van het boek vind ik het tijdsbeeld dat van Duitsland gegeven wordt. Mijn verwachting was dat ik een familiekroniek zou gaan lezen, een saga door de jaren heen waarin de levens en liefdes van de hoofdpersonen zich zouden ontwikkelen. Het boek is echter een combinatie van horror, fantasy, familiekroniek en psychedelische thriller. Het tijdsbeeld lijkt wel goed weergegeven, al zijn de sprongen in de tijd even wennen. Ik heb me gestoord aan de beeldspraak, het maakt het boek voor mij erg vaag, ook vreemd en vreselijk ongeloofwaardig door allerlei magische aspecten toe te voegen die er bijhoren alsof het de normaalste zaak van de wereld is. Mensen die verstenen bijvoorbeeld, en liggen in een stoel terwijl er mos op hen groeit. Hoewel het feuilleton waarin ik het las erg gezellig was, heb ik erg geworsteld en is dit duilijk ‘not my cup of tea’. Helaas!
0	Erg spannend boek maar wel heel erg zweverig. Niet mijn type boek, al moet ik wel toegeven dat als je er eenmaal in begonnen bent je ook wilt weten hoe het afloopt..
0	In het begin was ik nog nieuwsgierig naar het eind, maar halverwege wilde ik het boek al wegleggen. Dat had ik beter kunnen doen, wat een ongeloofwaardig einde.
0	deze schrijver moet duidelijk nog veel leren, vond het hele verhaal slecht geschreven en zeer onprofessioneel
0	Helaas, na het lezen van Het Bernini mysterie had ik hele hoge verwachtingen van dit boek. Jammer genoeg heeft Dan Brown het niet waar kunnen maken. Had zelfs de neiging om bladzijden over te slaan.
0	Mocht ik een tweede keer een thriller lezen, de kans dat ik dan naar dit boek grijp is zeer klein. Het verhaal op de achterflap sprak mij heel hard aan. Maar toch verliep het lezen niet zoals ik wou. Doordat het heel lang duurde voor er iets van informatie was, ging het lezen niet zo vlot. Heel het boek verloopt traag. Zo kan men bijvoorbeeld over een gesprek 4 bladzijde schrijven, niet in dialoog maar wel in verhaal waardoor het moeilijker leest. Als je de eerste 100 pagina’s hebt doorstaan gaat het ineens heel snel. Je krijgt op korte termijn heel veel informatie die je moet verwerken. De linken worden gelegd met de verschillende moorden en de daders worden gevat. Maar dit gebeurt allemaal op zo’n korte termijn dat je de structuur verliest. De spanning van het verhaal verspreiden over de pagina’s zou veel aangenamer lezen zijn. Nu zou ik het nietmeer vastnemen omdat het te ingewikkeld is geworden op het einde, ondertussen dat het verhaal wel in orde is.
0	In het begin boeide het verhaal me enorm. Je krijgt achtergronden over wat er speelt in Afghanistan, inzicht. Maar na enkele hoofdstukken gebeurt er niks meer, of herhalen gebeurtenissen zich. Het verhaal van Afghanistan boeit me, het leven van de journaliste niet.
0	Het plot was goed en spannend, en had heel veel potentie. Ik vind het een belangrijk onderwerp, waar toch over gesproken moet worden. Ik vond het als kinderboek alleen net wat te heftig. (Overal staat het als 14+ , maar voor een 14-jarige lijkt me dit toch net wat te heftig) Ook miste ik diepgang in de karakters. Het maakte hen een beetje onrealistisch. Van de schrijfstijl was ik geen fan, er stonden veel spellingsfouten in het boek.
0	Het leest (te) makkelijk. Heel erg voorspelbaar en maakt gebruik van prototypes verdachten en inspecteurs. Alles verloopt zoals te verwachten is en het plot is vanaf het prille begin te voorspellen. Geen gebruik gemaakt van andere mogelijkheden mbt het wie, waar en hoe en geen opbouw van spanning. Zelfs de karakters of communicatie nemen geen verrassende wendingen. Ach, geen prikkel voor mij om meer Karin Fossum boeken te lezen, daarentegen door de prettige leesbaarheid altijd nog aangenamer dan menig "damesblad" .
0	Dit boek viel mij erg tegen. Ik las eerder zijn book Tell no One. Dat was een knap boek over een verdwijning. Wat schetst mijn verbazing? Ook hier verdwijnt weer iemand. En ook hier duikt die persoon uit het niets plotseling weer op. Het verhaal is geconstrueerd en ongeloofwaardig. Wie blijft nou hangen in bij zijn middelbare school vrienden als het gaat om grote criminaliteit. En daar hebben we het hier over. Nee voor mij, maar 2,5 sterren.
0	Ik ben er in begonnen en heb het boek niet uit gelezen. Er zat weinig vaart in en gebeurde te weinig om mijn aandacht te houden.Ik heb ook het boek Goede Raad van RK Rowling gelezen en dat wist mij wel te boeien. Misschien is het de schrijfstijl.
0	De plot is een geweldige vondst maar de uitwerking die toch zoveel potentieel heeft is maar niks. De schrijver heeft gekozen om een slimmere mens tot een barbaar te maken, alsof verstand en gevoel niet samengaan maar elkaar in de weg staan. Anderson is een zeer goed schrijver dus er zitten nog heel wat goeie momenten in het verhaal maar steeds wordt het negatief verdraaid. Enkel de intrieste woorden "het had kunnen zijn" zijn hier van toepassing. Met geen enkel personage voelde ik me verbonden, daarvoor waren ze allemaal te bizar, zwak en negatief.
0	Ik sluit mij volledig aan bij de meeste van mijn voorgangers! Ook ik ben duidelijk telergesteld in De kleine vriend, ongeloofelijk dat dit schrijfwerk van dezelfde auteur is als van De verborgen geschiedenis. Slechts de laatste 50 pagina's van een 600 pagina tellend boek kwam de spanning er een beetje in. De rest van het boek is ontzettend gedetailleerd en laat niets aan de fantasie van de lezer over. Saai dus.
0	Het verhaal is niet echt spannend. Het idee van drie gezichtspunten komt niet uit de verf, doordat de vrouwelijke personages erg op elkaar lijken. Ze zijn weinig sympathiek en komen door eigen toedoen in ongelukkige situaties terecht, waardoor je je eerder irriteert dan met ze meeleeft.
0	Ik vind dit één van de mindere boeken van Nicci French! Het verhaal is niet echt slecht, maar een beetje ongeloofwaardig en veel te traag. Het leven van Samantha Laschen wordt zo langdradig beschreven dat het verhaal er onder lijdt. Ook het einde is niet echt super te noemen, je blijft na afloop op je honger zitten. Geen slecht boek maar van dit schrijversduo mag je veel meer verwachten!
0	Dit is echt slecht. Na een dikke 200 pagina's had ik nog altijd geen idee waarover het nu eigenlijk ging. Het leek wel alsof de samenvatting op de achterflap over een ander boek ging. Nee, niets gemerkt van spanning, thriller, veel wetenschappelijke uitleg bij de opwarming van de aarde maar verder echt een dikke nul. Het lezen niet waard. Ook de 1 ster eigenlijk niet waard.
0	Ik moet eerlijk zeggen dat ik Alice erg naïef vind. Het boek was flink aangeprezen maar mij viel het tegen. Als je weet wat ze met haar vader heeft meegemaakt had ze het in Dylan echt wel in moeten zien. Maar dat vind ik. Ik ben blij dat ik het niet heb gekocht maar geleend heb van de bibliotheek.
0	"Grand Hotel Europa" heeft me weinig goeds gedaan. Het boek is moeilijk te omschrijven in een beperkt aantal woorden, maar één ding is voor mij heel erg duidelijk. Dit gaat niet over massatoerisme of (de val van) Europa of kunst. Voor mij gaat het vooral om nostalgie en het zich vastklampen aan een verleden. Dit is daarom nog niet slecht, maar een verloren liefde zoals Clio die, zo had ik de indruk, geen echte liefde was, hoort losgelaten te worden. Het vinden van de Caravaggio is een mooi sluiten van de cirkel, maar het terug reizen naar Clio is dan weer wat te krampachtig en weinig realistisch. Het boek is doorspekt met autobiografische en metafictionele elementen en de combinatie van deze twee werd bijna waardeloos in plaats van episch door de plotse overdreven romantische wending die misschien ook een makkelijke uitweg boodt. Literatuur hoort niet makkelijk te zijn. De lectuur was dan weer wel lastiger. Ik werd als lezer voortdurend tegengehouden door lange, haast onbegrijpelijke zinnen, doorspekt met irrelevante neologismen. Op vlak van inhoud was het niet beter, zoals eerder al vermeld is het al lastig bepalen waar het over gaat. Dit duidt op een overduidelijk teveel aan thema's en bovendien waren de meeste expliciet. Ik werd het meest aangetrokken door de nostalgie die het hele boek ademt, een nostalgie naar het vroege(re) Europa of naar een liefde of beiden. Die melancholische blik was alomtegenwoordig en zo subtiel. Jammer genoeg was het niet genoeg om mijn honger tot denken te stillen; het denken werd meestal voor mij gedaan. Vaak zag ik als lezer beide argumenten heel duidelijk uitgelegd in de discussies, ik hoefde alleen maar het personage te kiezen met wie ik akkoord ging. Het boek viel dus redelijk zwaar en mijn verwachtingen waren ook best hoog. Een kleine tegenvaller dus.
0	Dit is het eerste boek in een serie over chirurgijn Schützer aan het Zweedse hof. Historisch gezien een interessante tijd (eind 18e eeuw) waar ik best meer over wilde weten, maar helaas vond ik het een uitermate vlak geschreven verhaal. Ik kon niet meegaan in de gevoelens van noch Schützer, noch zijn wanhopige vrouw Nella en tegelijkertijd draaft het verhaal maar door over ongetwijfeld waargebeurde historische feiten (zoals de polemiek met zijn collega-artsen) die de zeggingskracht van het verhaal nog verder teniet doen. Of dat vervolg ook in het Nederlands zal verschijnen, waag ik te betwijfelen.
0	Het gegeven: Een pasgetrouwd, jong stel in hun huwelijksnacht trok mij aan. De problemen die ontstonden vanuit hun opvoeding en het niet kunnen communiceren over onder andere seksualiteit kwamen duidelijk naar voren. Ik kan me voorstellen dat een ander het een prachtig boek zou vinden , maar helaas was dit voor mij niet het geval. Ik hoorde dat het eerste boek van Ian McEwan het beste boek is,, dus die ga ik zeker nog lezen.
0	In het kader van Augustus Klassieke Literatuurmaand, bedacht door Sandra van sandraschrijftenleest.wordpress.com/ las ik ‘De kleine blonde dood’ van Boudewijn Büch. Nog nooit eerder gelezen door mij en de film ook nooit bekeken dus blanco aan begonnen. Ik las de 32ste druk uit oktober 2010, uitgegeven door Uitgeverij De Arbeiderspers, een speciale uitgave voor de krant Algemeen Dagblad. (De eerste druk is van juni 1985.) In De kleine blonde dood lopen twee verhaallijnen door elkaar. We hebben te maken met Boudewijn als kind en dan in het bijzonder zijn moeizame relatie met zijn vader Rainer. Vader Rainer heeft nog steeds “de oorlog in zijn hoofd” en gebruikt veel fysiek geweld tegenover zijn vrouw en kinderen. Boudewijn heeft wel de beste band met zijn vader van alle kinderen Büch, samen delen ze de passie van vlinders vangen en bestuderen. Daarnaast hebben we te maken met Boudewijn als vader van Micky. Ondanks zijn homoseksualiteit heeft hij een zoon verwekt heeft bij zijn 14 jaar oudere docente Engels, Mieke. Mieke en Boudewijn lusten beiden graag een drankje maar Mieke verliest de controle helemaal en kan op een gegeven moment niet meer voor Micky zorgen en dan komt Micky bij Boudewijn wonen. Door “toeval” komen ze tot ontdekking dat blonde Micky een hersentumor heeft waar hij als 5-jarige aan komt te overlijden. “Iedere gelijkenis van figuren in dit boek met bestaande personen moet worden beschouwd als een gelukkig of ongelukkig toeval” haalt het autobiografische karakter van het boek deels onderuit, tevens is nooit aangetoond dat Boudewijn daadwerkelijk een zoon heeft gehad. Terugkerende thema’s in het boek zijn het oorlogstrauma van vader Rainer, de homoseksualiteit van Boudewijn en de dood. Boudewijn Büch geboren op 14 december 1948 en overleden op 23 november 2002 was schrijver, dichter, tv-presentator, columnist, bibliofiel, wereldreiziger, verzamelaar; een fenomeen. De kleine blonde dood was geen boeiend boek voor mij in de zin dat het verhaal mij heel erg in zijn greep had. Vooral de eerste hoofdstukken vond ik moeizaam lezen maar opgeven was geen optie! Ik vond het ontbreken van chronologie in tijd het meest vervelend. Ik vond het wel heel leuk om mee te doen aan de Augustus Klassieke Literatuurmaand en zeker het enthousiasme van de deelnemers onderling werkt aanstekelijk. Wellicht ga ik de 19 overige delen in de klassieke reeks van het Algemeen Dagblad in de toekomst allemaal wel lezen, ze staan immers toch in mijn boekenkast maar ik ga het zeker afwisselen met moderne literatuur.
0	Niet slecht geschreven maar voor 'ervaren' thrillerlezers vind ik sommige 'acties' achterhaald. We weten hoe ze denken, wat ze eerst doen etc. Ik knapte af op hoe de lezers als kinderen werden behandeld, in mijn ervaring dan.
0	Dit boek ben ik dus met een totaal verkeerde verwachting gaan lezen. Genomineerd voor prijzen en volkskrant 5 sterren. ik ging uit van een bepaalde diepgang of anderzins literaire waarde. Het kan goed aan mij liggen, maar dit heb ik volledig gemist. De personen zijn voor mij totaal niet realistisch (allemaal succesvol, goede vrienden, juiste keuzes etc). De omgeving ook niet (new york lijkt meer op Laren op een zonnige dag). Het boek draait om Jude, een SLACHTOFFER, die door zijn verleden zichzelf niets waard vind. De schrijfster wil het effect van misbruik van jonge mensen duidelijk hebben. Ze laat Jude zo ongeveer iedere 3 pagina's 'sorry' zeggen. Het overgrote deel van het boek bestaat eruit dat de schrijfster je naar een dip brengt om vervolgens weer met iets 'fijns' te komen. Gedurende het gehele boek ben ik lekker aan het lezen (je vliegt door het boek heen), maar alsmaar met de verwachting dat er iets gaat komen waardoor het boek nominaties en super recensies heeft gekregen. De verwachting wordt niet ingelost. Ook het plot zorgt er niet voor dat de voor mij weinig tot de verbeelding sprekende hoofdpersonen enige diepgang krijgen. (bijna alsof de schrijfster dacht 'als ik het nou zo doe, dan hoef ik verder ff niks'). Ik doe dat eigenlijk nooit, maar toen ik het uit had ben ik interviews met de schrijfster gaan zoeken. Zo benieuwd was ik naar haar idee achter dit boek. Ik ben niet verder gekomen dan dat ze zegt 'ik wilde de lezer raken, nog eens harder raken en op zijn hardst raken'. Ik persoonlijk heb geen 300 pagina's zeer gedetaileerde omschrijving ellende nodig om geraakt te worden. Positief aan het boek vind ik dat het goed geschreven is. Je blijft lezen. Bij mij was er echt sprake van een verkeerde verwachting.
0	Ben er aan begonnen, maar eerlijk gezegd nog niet uitgelezen. Vind het moeilijk om mijn aandacht er bij te houden.
0	Voor mij was Witte ruis het eerste boek dat ik van deze schrijver lees. Een veelbelovende tekst op de achterflap moest wel een goed verhaal opleveren. Maar helaas is het niet zover gekomen. De karakters waren voor mij onvoldoende neergezet om me in hen in te kunnen leven. Ik was me er niet van bewust dat dat voor mij zo belangrijk was. Daardoor kabbelde het verhaal voort en werd ik geen moment in het verhaal gezogen. De manier van schrijven sprak mij ook niet aan, onder andere door de heftige perspectiefwisselingen. De meeste lezers van de leesclub waren juist wel enthousiast over dit boek. Op basis van hun reacties had ik het boek misschien wel spontaan aangeschaft. Maar het blijkt maar weer dat smaken enorm kunnen verschillen!
0	Tjá, na een paar hele leuke boeken gelezen te hebben moest het er natuurlijk van komen, dat het ook weleens een keertje tegen kon gaan vallen. En die tegenvaller had ik vandaag met het boek van Camilla Way Hartje zomer, een psychologische thriller als je het mij vraagt. Dit boek begon me pas te boeien, toen ik ver over het midden was :-( Heel lang wist ik niet welke kant het nu op ging en dat stoorde me dus vreselijk op één of andere manier. Ik hou van boeken die me direkt vanaf de eerste bladzijde boeien en dat was bij dit boek duidelijk niet voor mij. Ik heb het zelfs heel lang saai gevonden. Het einde is weer wel geniaal inelkaar gezet door de schrijfster. Vandaar dan ook geen 1 ster, maar 2 sterren...
0	Aardig boek, maar niet bijzonder. Ik miste spanning en er zaten toch wel wat fouten in. Jammer.
0	Geen boek wat ik graag lees. Zit weinig tot geen spanning in het verhaal. De opzet van het verhaal is wel origineel. Beatrice schrijft als het ware 1 lange brief aan haar overleden zus. Iedereen uit haar omgeving gaat ervan uit dat Tess (haar zus) zelfmoord heeft gepleegd. Beatrice is de enige die dit niet gelooft. Door middel van die brief en haar gesprekken met haar advocaat komt ze achter de waarheid.
0	Ik had meer van het boek verwacht. Het einde heeft nog een aantal losse stukken en ook komen niet alle personen goed uit de verf in de boek.
0	Weer een lekker boek! Beetje vreemd, daar houd ik nou van!
0	Dit boek is een vervolg op het in 2008 verschenen boek Jachtmaan. Het leest zo vlot weg dat je niet eens merkt dat het een vervolg op een ander boek is. Het boek lijkt uit twee verschillende verhaallijnen te bestaan die wel wat overeenkomsten hebben. Tegen het einde van het boek wordt het pas echt duidelijk hoe deze bij elkaar horen. Wat ik heel knap vind, is dat de gebeurtenissen, hoe absurd ze ook zijn, zo natuurlijk worden beschreven dat je ze bijna normaal vindt. Helaas zijn er ook minpunten aan het boek. Ik wil er niet te veel over zeggen omdat ik anders te veel van het verhaal verklap. Het heeft te maken met de manier waarop de vampieren in dit boek doden, niet met de klassieke hoektanden zoals in de meeste boeken, maar op een andere manier. Ondanks dat het uniek is, vind ik het echt heel erg veel afbreuk doen aan het verhaal omdat dit zo nep en flauw overkomt. Vandaar slechts twee sterren.
0	Wat had ik een moeite om lekker in dit boek te komen. Ik vind het vooral erg verwarrend geschreven en dit werkt absoluut niet motiverend om door te lezen, toch heb ik doorgezet want het verhaal op zich is helemaal zo gek nog niet. Maar ook naarmate ik verder kwam in het verhaal pakte het me niet. Ik moest echt moeite doen om het te blijven volgen, de schrijfwijze was voor mij ook rommelig waardoor ik de neiging had om terug te gaan bladeren om sommige dingen terug te zoeken. Ik weet eigenlijk niet zo goed wat nog meer te zeggen hierover...ik vond het gewoon een tegenvaller.
0	In dit boek maken we kennis met Maggie en haar gezin. Als op een dag Charlene de vriendin van hun zoon Rickey verdwijnt staat hun wereld op zijn kop. Deze personages worden goed uitgewerkt. En vooral in de eerste helft van het boek leer je alle personages en hun verleden kennen. Het begin leest dan ook door de vele personages verwarrend weg. Ik merk dan ook steeds als ik het boek heb weggelegd en weer oppak dat het lastig is om in het verhaal te komen. Door de vele perspectieven waaruit het verhaal wordt verteld ben je al snel de draad kwijt. Het lijkt dan ook wel alsof de auteur haar best heeft gedaan om zoveel mogelijk personages te beschrijven en hierbij het verhaal is vergeten. Wat overblijft is een verwarrend en voortkabbelend verhaal, dat nergens echt spannend wordt.
0	Na het zien van de vele sterren en het lezen van de vele positieve commentaren kon ik dit boek gewoon niet negeren. Na een veelbelovende start zakte het verhaal volledig in: teveel van hetzelfde, te weinig diepgang in het verhaal, oppervlakkige personages. Er is totaal geen spanning waar te nemen, en het boek is bovendien slordig geschreven. Het verhaal leidt ook tot geen spannende ontknoping (plots kennen we de dader, die zomaar uit de lucht komt gevallen). Het blijft me verbazen dat dit boek zo hoog scoort in de ranking. Eén pluspunt, door de vele hoofdstukken (ik denk zo'n 110 gespreid over 370 pagina's), leest het boek snel, waardoor ik vlug verlost was mijn verkeerde keuze van dit boek. Op naar terug een beter boek.
0	Een kort verhaal met alle mogelijke elementen zoals misdaad, verslaving, verminking, achtervolging, seks, armoede en hopeloosheid in een te uitgebreid geëtaleerde fantasywereld die eerder bij een serie past dan bij een kortverhaal. Ik heb er niet van genoten. Gelukkig was het snel uit.
0	Na The Game had ik hoge verwachtingen van het vervolg, maar het viel tegen. Het was erg chaotisch en onrealistisch.
0	Ik weet het, van Pieter Aspe moet je geen serieuze misdaadroman verwachten. Maar in dit boek overtreft hij zich in de totale nonsens die hij op papier krijgt. De eerste helft gaat het nog, al is het weer een dronkemansgedoe. Maar om Van In na een terroristische aanslag met zo'n honderd doden de leiding over het onderzoek te geven, is echt totale nonsens. En het wordt nog erger, als hij gewoon door kan gaan als z'n vrouw wordt ontvoerd. Ter ontknopping overleven beiden dan nog een explosie in een kelder met een paar schrammen. Mijn advies: verspil geen geld of tijd aan dit onzinverhaal.
0	Dit boek heb ik bij de bibliotheek ontleend, aangetrokken door de heel mooie cover en de beloftevolle flaptekst. De ontgoocheling kwam vrij snel opzetten. Al na enkele hoofdstukken heb ik het boek terzijde gelegd. De verhaallijn kon me niet bekoren, en de personages slaagden er niet in me aan het lezen te houden. Ik heb nog even doorgezet, wachtend op een of andere doorbraak, maar die kwam er niet snel genoeg voor mij.
0	Een verhaal wat voor mij te veel heen en weer gaat. Het leek een mooi verhaal net zoals de cover. Helaas is het tegengevallen.
0	Vormfout is de voorloper van de door mij eerder gerecenseerde Grensgeval. Vormfout begint met een ontvoering van een drietal kinderen uit een kinderdagverblijf. Het Utrechtse recherche bijstandsteam zit met de handen in het haar. Hoofdagent Francien van Anshem, met ziekteverlof, gaat op een middag mountenbiken met haar vriendin Tjitske. Ze zijn er getuige van dat een van de ontvoerders zich ontdoet van een van de ontvoerde kinderen, die blijkt namelijk ernstig ziek en kan niet zonder medicamenten. Francien achtervolgt op haar fiets de auto (ietwat onwaarschijnlijk maar alla), en doordat hij op de huid gezeten wordt komt de man om bij een ongeluk. Francien wordt door Carolien Herfst en haar rechterhand 'Peuk' opgenomen in het recherche bijstandsteam wat op zoek gaat naar de ontvoerders, Het blijkt om een bende te gaan die kinderen 'verkoopt' in het buitenland. Soms aardige wendingen. Al met al redelijk, makkelijk weg te lezen en verdient te lezen te worden voor Grensgeval in verband met doorloop persoonlijk verhaal.
0	Na Rood Licht wat ik een redelijk goed boek vond, kan Breekijzer mij niet bekoren. Te eenvoudig, te voorspelbaar, raar gevormde zinnen en niet lekker lopende dialogen. Ik hoop dat haar volgende boek terug het niveau krijgt als Rood Licht, liefst nog iets beter.
0	Niet uitgelezen omdat ik het totaal nietszeggend vond.
0	Sorry, maar ik vond het boek een veredelde bouquetreeks. Geen diepgang en aan de diverse onderwerpen wordt razendsnel voorbij gegaan.
0	Ik vond dit boek rommelig en hoe verder ik er in las, hoe meer ik me ging ergeren aan de vlakke beschrijvingen. Voor mij geen aanrader.
0	De achterflap beloofde een spannend verhaal helaas vond ik de spanning erg tegenvallen. Sommige dingen gaan ook te makkelijk en dit maakt het verhaal wat ongeloofwaardig. De schrijfstijl is wel erg prettig waardoor ik het boek uit heb gelezen. Het einde vond ik tegen vallen, er is niet echt een plot door het open einde.
0	Evanovich-by-numbers. Dit is een compleet doorslagje van haar vorige plots, die ook al dunner waren dan een negligé van Victoria's Secret. Mevrouw E is leeggeschreven en beseft dat waarschijnlijk zelf ook. De seksscènes die ze ertegen aan gooit dienen enkel om de lege plot dicht te pleisteren.
0	Het verhaal liep voor geen meter, de taal van Quique klonk ongeloofwaardig, nee, het was geen boek voor mij. Hard er veel van verwacht door de recensie die ik gelezen had, maar het viel me erg zwaar tegen.
0	Nooit eerder las ik een Jill Mansell. Ik zag deze vrolijke cover, las de korte inhoudsopgave en koos dit boek. Wat een rommelig geschreven flutroman. Weinig uitgewerkte karakter, veel korte plotwisselingen en niet echt boeiend. Het is dat ik aan de challenge meedoe, anders had ik het waarschijnlijk niet uitgelezen.
0	Hmmm ... het boek leest lekker vlot weg, maar ik kwam niet verder dan tot hoofdstuk 3. Het begint als een detectiveboek, maar dan uiteindelijk komt de relatie tussen Harry, Ruth en hun kind ter sprake en dat heeft mij besluiten om het boek niet door te lezen. Ik was nieuwsgierig of er nog wat spannends zou komen, maar nee hoor ....dus heb ik even zitten doorbladeren. Meestal moet je even doorzetten, maar bij dit boek heb ik dat niet gedaan. Helaas het heeft mij niet kunnen boeien, ben er mee gestopt.
0	Bloedheet krijgt je het van de namen die in het begin van het verhaal op je worden afgevuurd. Mies van Rossum verzorgt katten tijdens de vakantie van de baasjes. Zo ook bij Joop, waar ze ontdekt dat de brave dokter zich bezighoudt met kinderporno. Mooie gelegenheid om hem te chanteren en zo haar droomhuis bij elkaar te sparen. Maar Joop heeft een relatie met Fleur die in haar jeugd haar ouders doodschoot en tijdens haar internering kennis maakte met de lesbische Ans bij wie ze nu in huis woont. Fleur blijkt zwanger van de dokter en Ans heeft een oogje op Gonnie, Joops vrouw. Eerst worden er dode katten gevonden, dan het lichaam van Mies en vervolgens dat van Joop. Een raadsel voor Britt van Dijk van de Almeerse recherche, die bij haar onderzoek wordt geholpen door Ronnie, rechercheur in opleiding. Als een aantal verdachten – iedereen heeft wel een motief – in een ruimte bijeen is, wordt opgemerkt dat het wel een klucht lijkt. Dat is het verhaal ook; zeker geen literaire thriller. Eerder een politieroman vol clichés, of liever, een politieklucht.
0	Aan Rendez Vous wil ik niet te veel woorden vuil maken. Het was een redelijk oppervlakkige erotisch-getinte thriller die goed aan zal slaan bij het publiek (en dan vooral bij de doorsnee vrouw). Helaas ben ik niet zo'n fan van dit soort boeken; had het zelf ook wel kunnen bedenken. De passages komen allemaal te goed uit, zo bieden de vrienden van de ik-figuur aan om op de kinderen te passen, waarna haar manlief word opgebeld met het verzoek om naar Nederland te komen (het rijk voor je alleen), en daarbij komt ook nog dat de sexy bouwvakker (de natte droom van de ik-figuur dus) aanbiedt om langs te komen. Gevolg: een geweldige nacht voor de ik-figuur. Leuk om te lezen, je komt er absoluut makkelijk doorheen, maar ik was het een uur later weer vergeten.
0	Nobelprijswinnaar voor de Literatuur 2005, Orhan Pamuk, gaf bij het in ontvangst nemen van deze prijs een voordracht waarin hij badineert over het schrijverschap. Deze en twee andere voordrachten over hetzelfde thema, bundelde Pamuk in Het valies van mijn vader. Hij heeft het uiteraard over het schrijver-zijn, maar ook over de literatuur, authenticiteit en –typisch voor zijn werk- het provinciale gevoel. Een mooi opstapje naar zijn oeuvre.
0	Een boek dat me eigenlijk niet zo heel goed kon boeien. Heb het wel uitgelezen, maar daar heb je ook alles mee gezegd eigenlijk. Vond het nogal langdradig allemaal.
0	Pelecanos heeft moeite zich verder te ontwikkelen. Zijn eerste boek, Het fatale schot, was een schitterend boek met prachtige dialogen, maar sindsdien lijkt het wel of hij zijn eerste boek niet los kan laten.
0	Dit boek pakte mij niet. Het verhaal was niet bijster interessant en de schrijfwijze boeide mij ook al niet echt. Blij dat ik hem uit heb.
0	Ik heb de afgelopen jaren al een aantal boeken van Rene Appel - met veel plezier - gelezen. Als ik zijn boeken zou moeten rangschikken komt dit boek zeker onderaan te staan. Voor mijn smaak neigt het te veel naar een 'chicklit'. Maar... als je al zoveel goeden boeken hebt geschreven maak ik hier geen groot punt van, op naar zijn volgende boek.
0	gestopt na 125 pag. Te "droog" en te warm. Dit komt steeds weer ter sprake. Is erg herhalend, weinig inhoud. te langzaam, totaal niet spannend.
0	Na Het veilige huis en Geheugenspel was dit boek een teleurstelling voor mij. Het duurde erg lang voor het mij in zijn greep kreeg. Het verhaal zit wel erg goed in elkaar, maar het boeiendste deel was van (te) korte duur.
0	Het boek lijkt door 2 mensen geschreven. Het begin is tergend slecht geschreven en niet door te komen. De eerste 160 pagina's zijn heel erg saai en je merkt dat het voor de opbouw van het verhaal is gedaan. Dan kom je in het midden, dat stuk is boeiend, interessant, een paar personages krijgen wat meer diepgang en de schrijfstijl is anders, beter, prettiger lezen. Maar dan, nog zo'n 100 pagina's te gaan en je merkt dat de climax eraan komt, maar die vliegt uiteindelijk zo uit de bocht, zo onsamenhangend en slecht geschreven dat het een anti-climax wordt. Dit boek is compleet gehyped en dat zegt mij al genoeg. Het is het derde DWDD aanbevolen boek waar ik achteraf niet van snap dat het zo veel aandacht heeft gehad. Het klopt gewoon niet. Nu heb ik de Engelse versie ook een stukje gelezen en die lijkt al meer solide in elkaar te zitten, dus lees dan die. Ik heb echt moeite moeten doen om dit boek uit te krijgen maar bleef lezen omdat ik benieuwd was waar iedereen zo lyrisch over was. Uiteindelijk ben ik daar nooit achter gekomen, want het wordt nergens spannend. Een enorme tegenvaller dit.
0	Het begin is veelbelovend en het is vlot geschreven. Vooral de stukken waarin Iris het idee heeft dat ze in de gaten wordt gehouden zijn goed geschreven. Het verhaal zakt in wanneer het perspectief wisselt van Iris naar Erik. Het hele verhaal wordt nog een keer verteld maar dat vanuit zijn optiek. Dat is natuurlijk niet boeiend want je weet al wat er is gebeurd. Bovendien vind ik dat het motief van de dader wel heel erg vaag wordt gehouden, zijn handelen na al die tijd en waarom hij nog een fascinatie voor haar heeft is mij niet duidelijk geworden. Een beetje simpel gevonden zeg maar. Ik heb hem wel uitgelezen daarom toch 2 duimpjes.
0	De auteur werd in 2001 met deze debuutroman in Frankrijk juichend binnengehaald als een nieuwe Michel Houellebecq en vertalingen volgden snel. De bespreking deed mij watertanden om het boekje van 126 pagina’s even tussendoor te lezen. Het gegeven sprak mij dadelijk aan. Een verstandige jongeman voelt zich heel ongelukkig en neemt het besluit om dom te worden, met rijkdom en geluk als gewenst resultaat. Het boekje is een satire op de consumptiemaatschappij, het zit vol met spitsvondigheden, maar toch vond ik het een afknapper. Waarschijnlijk is de schrijfstijl hiervan de belangrijkste oorzaak. Nogal saai en afstandelijk, intellectualistisch en veel 'gezochte' metaforen en beschrijvingen. Volgens mij zit er een veel betere roman in het uitgangspunt. Het kan natuurlijk ook best zijn dat de vertaling gewoon niet goed is. Zinsneden zoals: 'na water op het vuur gezet te hebben...zonder een druppel van zijn thee gedronken te hebben...' lees ik niet graag. Wel grappige vondsten (vb de zelfmoordschool), maar niet goed uitgewerkt. Geef mij dan toch maar Michel Houellebecq, wiens schrijfstijl ik veel spontaner vind, waardoor zijn humor veel beter uit de verf komt!
0	Ik kamp zelf net een zenuwziekte en gebruik al jaren rolstoel en scootmobiel. Nieuwsgierig werd ik van de kaft en de inhoudsbeschrijving. Dat was echter na een paar bladzijden al voorbij. Wat een triestigheid en krokodillentranen. Natuurlijk is het moeilijk om ziek te worden. Natuurlijk kost acceptatie tijd. Naar ik hoop, dat er weinig mensen met hun ziekte omgaan zoals de hoofdpersoon. Ik heb het boek met gekromde tenen uitgelezen. Dus tja, misschien ligt het aan mij en triggert het domweg teveel, maar dit boek vond ik dramatisch.
0	Dode lijken is het tweede boek in een nieuwe reeks bloedstollende en filmische thrillers." Zo wordt reclame gemaakt voor Lauryssens' nieuwste. En ze hebben gelijk. Dode lijken - moest ie ooit verfilmd worden - zou niet misstaan in Jan Verheyens Nacht van de Wansmaak. Met dat verschil dat in de Nacht nog wat kan afgelachen worden. Dode lijken is gewoon huilen met de pet op. Alle grenzen van het goede fatsoen vervagen. Zonder twijfel zal er in elk korps wel een zot rondlopen die niet anders doet dan flauwe, vettige, vulgaire grappen maken, maar te veel is te veel. En jammer genoeg valt er verder weinig te vertellen. Het verhaal houdt niet veel in: een man is van de Boerentoren geduwd, en een aantal missen wordt slachtoffer van aanslagen. Verder is er nog een zijsprongetje naar een Spaanse gevangenis, maar hoe dat relevant genoemd kan worden, is me een raadsel. Laat ons hopen dat dit voor Lauryssens maar een accident de parcours is.
0	Het idee is mooi, de uitwerking ervan zou je op het puntje van de stoel moeten krijgen, maar het is bijna saai.
0	Ik vond het teleurstellend en ben op een gegeven moment gestopt met lezen. Ik heb het aan mijn man gegeven en hij heeft het wel uitgelezen. Ook hij vond het niet zo geweldig geschreven. Jammer ....
0	Ik vond het geen slecht boek maar toch had ik er meer van verwacht. Ik heb het gekocht omdat gezegd werd dat dit hetzelfde genre is als Dan Brown, maar ik vind dit toch een slechte vergelijking. Buiten een paar interessante wiskundige theorieën over kansberekening vond ik het verhaal maar matig en een beetje vergezocht en soms wat moeilijk begrijpend. De definitie van een goed boek is voor mij: hou het simpel maar toch spannend en daar is dit boek voor mij niet in geslaagd.
0	Ik vond het geen mooi boek, en dat lag aan de manier waarop het geschreven was. Het is me opgevallen, dat ik niet houd van boeken die in de tegenwoordige tijd staan. Ik vind ze iets afstandelijks hebben.
0	Afgaande op de cover verwachtte ik een cyberverhaal met nerds, het was vooral een veganistenverhaal met nerds. Jammer dat stereotype. Het absurdisme slaat door met billentattoo’s, mensenallergie, een kattenmoord en een warrige theologische verhandeling aan het slot. Ook jammer dat mijn werkgever op pagina 30 als vijand wordt aangeduid...
0	Het boek is natuurlijk al redelijk oud, en dit is ook te merken in de schrijfstijl en woordgebruik. Hierdoor kan het hedendaags wat lastig worden om het boek te lezen, omdat je niet gewend bent aan de woorden en beeldspraak die gebruikt worden. Hierdoor kan je je niet echt goed in het boek inleven, ookal worden de situaties uitvoerig omschreven en wordt op elk detail gelet, waardoor je een goed idee krijgt van de scène, en je normaal het gevoel zou hebben dat je er bij bent, maar het taalgebruik stoort helaas. Ook is de schrijfstijl heel direct en onpersoonlijk, en hebben de karakters niet veel diepte, en kan je jezelf niet vinden in de karakters, waardoor het al snel heel onpersoonlijk wordt. De bedoeling achter het boek is natuurlijk heel goed, maar het jasje waarin die bedoeling zit is een beetje teleurstellend en ouderwets, waardoor je bijna niet meer bij de bedoeling komt. Als er een moderne herschrijving zou komen, denk ik dat het boek veel beter zou zijn, aangezien het nu best wel matig is en niet fijn om te lezen.
0	Ik heb me echt geïrriteerd aan dit boek. De schrijver gaat vaak de fout in met tijden, springt regelmatig van de hak op de tak waardoor je je gaat afvragen wat de relevantie is van datgene dat hij verteld. De 'ik' gesprekken van de personages slaan werkelijk nergens op. Het boek is ondeskundig geschreven. Inspecteurs van de politie trekken overschoenen enz. aan om de vindplaats van het lijk niet te bevuilen maar lopen eerst nog een stuk door moerasland en lopen ook rustig even van de vindplaats weg om te gaan roken. Op de computer zien ze live beelden van iemand die gemarteld is en die nog maar weinig tijd heeft om te overleven. Desondanks gaan de inspecteurs gewoon naar huis om te slapen, eten, vrijen en. De inspecteurs lopen naar de mensen van de pers toe en geven werkelijk elk detail prijs zoals mascottes die op de lijken gevonden worden, wat voor een soort persoon de dader is enz. Om iets meer te weten te komen van een schip zoeken ze een scheepsmonteur op om foto's van het schip te bekijken.. En laat deze scheepsmonteur nu in het water van het ruim een visitekaartje van zijn collega tegenkomen....... wat ontzettend zwak bedacht. Deze schrijver kan beter kinderboeken blijven schrijven.
0	Zeer telleurstellend. Zeer onwaarschijnlijke (te veel) toevalligheden en de ontknoping is gewoon, tja, ik heb er geen woorden voor. Ik moet eerlijk toegeven dat ik de 'climax' niet van te voren heb zien aan komen, maar dat was puur omdat het zooo, tja, ik kom weer niet uit mijn woorden. Het leek alsof ik een Harry Potter boek las, hocus pocus en op naar de volgende ontsnapping. Voor mijn gevoel is dit boek door de verkeerde schrijver geschreven. Mijn eerste en laatste Dan Brown.
0	Aardig boek maar zeker geen thriller. Leest op zich lekker weg maar de spanning ontbreekt. Vandaar maar 2 sterren.
0	Het thema van het verhaal is heftig. Gevecht tegen anorexia. Het wordt heel eerlijk beschreven, hoe het is ontstaan en in de zwarte blokken lees je de gedachten en wat de Stem tegen Jiami zegt. Vind het knap hoe het is omschreven hoe het kan worden ervaren door de gedachten van een persoon. Maar wat is het slecht geschreven. Juist doordat het af en toe wat chaotisch en kinderlijk is geschreven. Vooral veel stopwoorden, als fokking, gingen mij al heel snel irriteren. Dus geen huilboek zoals ik ergens had gelezen.
0	Het is duidelijk dat Tommie hart voor de zorg heeft. In zijn boek schrijft hij korte columns/verhalen waarin hij verslag doet van wat hij zoal meemaakt in de zorg. Ik vind de schrijfwijze helaas ietwat kinderachtig aan doen (wat er wel voor zorgt dat het makkelijk weg te lezen is), en net wat te "positief". Het gaat vooral over succesverhalen. Van mij hadden er iets meer rauwe ervaringen in mogen zitten, de gebeurtenissen die minder goed afliepen.
0	Koortsachtig naar dit boek uitgekeken. Maar wat viel het uiteindelijk tegen, mede door afgeraffelde ontknoping. Gelukkig lag ik op het strand [ niet Ibiza ] en had ik het in één middag uit.
0	een feiten boek, opsomming van de Duitse geschiedenis.
0	Vanwege de hoge score en de recensies ben ik direct aan dit boek begonnen. Helaas is het verhaal mij erg tegengevallen en worstelde ik mij door het boek heen in de hoop dat het verhaal spannend en uniek zou worden. Het spannende kwam echter pas op de laatste pagina's. Ik vond het verhaal ongeloofwaardig. Dat een jongen zo snel kan veranderen in een grove moordenaar en dit allemaal voor elkaar krijgt. Het boek is goed leesbaar en prima geschreven. Ik ben persoonlijk niet van de diepte waarin de (onbelangrijke)karakters beschreven worden. Dit boek was dus niet naar mijn smaak en daarom twee sterren.
0	Met goede moed begon ik dit boek, en het amuseerde me ook zeer, maar naar mate het boek vorderde en de fantasy, het onwezenlijke, de overhand kreeg werd het me steeds moeilijker om me in het verhaal te blijven inleven, ik moest zelfs afhaken, helaas, dit is niet het soort boeken waar ik het meeste plezier aan beleef.
0	'Mwah' is een goede samenvatting van dit boek. Het gaat om een niet bijster spannend clichéverhaal over een serialkiller dat body moet krijgen door enkele onfrisse scènes. Dit lukt echter maar half en ook de karakters zijn niet echt interessant. Ook jammer dat het verhaal zelf weinig diepgang kent en niet erg geloofwaardig is. Gelukkig is het boek niet te dik en redelijk vlot geschreven, zodat er toch nog een (klein) pluspunt is te melden.
0	Een begenadigd schrijver in het bezit van fijne humor. Het boek is een naieve verheerlijking van het midden oosten. De beschrijving van de tegenstellingen tussen de arabieren en de westerse mentaliteit bevat alle elementen om de verschrikkingen van de huidige islamitische terreurgroepen te verklaren, althans voor wie tussen de lijntjes kan lezen.
0	Helaas was dit niet mijn boek. Ik begon er enthousiast aan en vol goede verwachtingen. In het begin zat ik er meteen goed in en werd blij van het liefdesverhaal. Ik kan natuurlijk niet teveel verklappen maar vanaf de deja-vu's vond ik het vrij langdradig en ongeloofwaardig. Ik had dit ook niet verwacht. Een soort fantasie-verhaal. Ik heb doorgelezen maar het einde was voor mij ook niet bevredigend. Ik ben echt van de romcoms en chicklit maar helaas had ik hier meer van verwacht.
0	Oef, dat was een tegenvaller! Nog niet eerder had ik iets van Isabel Allende gelezen, terwijl ze toch een aantal internationale bestsellers op haar naam heeft staan. Maar met haar laatste boek beginnen was geen slimme zet van me. Achteraf blijkt dit ook haar eerste poging in een ander genre te zijn, omdat ze een keer crime/mystery/thriller wilde proberen. Laten we het er maar op hopen dat het bij deze ene poging blijft. Met kromme tenen en plaatsvervangende schaamte heb ik dit boek gelezen. Geen idee waar Allende heen wilde met dit boek. Of misschien moet ik Spaans leren en het origineel lezen. De Engelse vertaling was in ieder geval niet best. Taal die in een kinderboek of boeketreeks past. Onsympathieke karakters die geen ontwikkeling doormaken en een paar ongeloofwaardige verhaallijnen die eigenlijk nergens toe leiden. Voelt erg bij elkaar gezocht. Kortom: zonde van de tijd. Misschien maar eens een van haar wereldberoemde historische romans lezen...
0	doodsaai
0	Waarom dit boek het certificaat thriller heeft gekregen is mij totaal niet duidelijk. Het is nergens spannend. Heel in het begin word er een vrouw in haar buik geschoten en vervolgens gaat het het hele boek lang over het onderzoek en dan nog vooral het wachten op de uitslagen. Tijdens dat wachten wordt er dan uitgebreid verslag gedaan van het privéleven van de verschillende hoofdpersonen. Ik hoopte dat in ieder geval het eind nog spannend zou zijn maar helaas. Het is meer een politieroman en nog geen interessante ook. Jammer van mijn tijd.
0	Ik ben een Mankell-fan, hoewel ik niet begrijp dat zulke humorloze mensen als Wallander me zo kunnen blijven boeien. Nou, de personages uit Labyrint maken het nog bonter en zijn, voor zover ze tot leven komen, nog minder sympathiek. En dat gaat me iets te ver: ik las echt met tegenzin over Louises leven en huwelijk. Er is al genoeg gezegd over de schrijfstijl van dit boek en die spreekt me ook al niet aan. Toen ik me ook nog probeerde voor te stellen dat er zoiets als moordende politiemannen en corrupte wethouders hier in mijn provinciestad Deventer voor zouden komen, moest ik toch wel lachen. Misschien naïef, maar ik vond het iets te ongeloofwaardig allemaal. Ik kreeg het boek overigens cadeau van de ECI omdat ik als Mankell-fan op de foto mocht, maar ik heb leukere cadeautjes gehad in mijn leven.
0	Een kort verhaal dat niet de moeite waard is om te lezen trouwens het staat ook in een boek met meerdere verhalen van Stephen King dus koop het boek niet
0	Mist spanning en een plot. Voornamelijk zijn er verhoren in het politiebureau, gemixt met een moeizame relatie tussen baas en ondergeschikte Jane, en de bezwarende gevoelens van Jane (omdat ze het zo druk heeft) tegenover haar zoontje Peter. Jane komt erg jong en naiëf over, tegen het kinderlijke af. Niet wat je van een ervaren brigadier en moeder mag verwachten. Schrijfstijl is erg simpel, bijna YA. Op iedere blz. lees k dat Jane haar pony opzij schuift. dat begon mij te irriteren. Dit deel is niet te lezen zonder eerst deel 1 gelezen te hebben en dat is een manco, omdat er veel verwijzingen zijn zonder dat de schrijfster zaken verteld of verklaard. Het einde, de uiteindelijke dader(s), vond ik echt belachelijk en lachwekkend.
0	Het boek werd mij aangeraden door een vriend, gelukkig heb ik het niet hoeven te kopen en heeft hij het me uitgeleend... als ik de eerste 30 bladzijden maar voorbij was zou het een geniaal boek worden. Na de eerste 50/60 bladzijden heb ik het op gegeven. Niet door te komen. De schrijfstijl sluit niet bij mij aan.. Normaal leg ik een boek weg en lees ik zo weer verder, bij deze moest ik eerst weer 2 bladzijden terug lezen om in hert verhaal te komen... en nog bleef het niet hangen. Ook geloof niet dat ik nog met van deze schrijver ga proberen..
0	Dit boek heeft me absoluut niet kunnen bekoren. Ik kan me bijna niet voorstellen dat Haar naam was Sarah van dezelfde schrijfster komt! Ik heb me echt door dit boek geploeterd. Het greep me niet aan en ik vond de gebeurtenissen erg 'bij elkaar geraapt' overkomen. Ik had echt gehoopt op weer een prachtig verhaal. Hopelijk vind ik dat wel in Kwetsbaar.
0	Mijn verwachtingen waren hoog gespannen, mede vanwege het aantal sterren op de site maar ik moet zeggen dat het einde behoorlijk tegenviel, er verschillende delen waren in het verhaal waar uiteindelijk geen uitleg op kwam en ik bleef met een ontevreden gevoel achter. Toch jammer, want het begon uitstekend...
0	Helaas ben ik niet enthousiast over dit boek. Ik voelde geen enkele band met de hoofdpersonen in het verhaal. De manier van schrijven van Jenna Blum vond ik wel prettig en daarom heb ik het wellicht uitgelezen maar niet omdat het verhaal me boeide. Ik heb er drie weken over gedaan wat ik erg lang vind. Gister de laatste 100 blz gelezen omdat ik graag verder wil met een ander boek. Nee, als ik het boek niet gelezen had, had ik er niks aan gemist; het voegt voor mij niks toe.
0	Duurde erg lang voor het boek leuk werd. Laatste deel erg onwaarschijnlijk. Wel met moeite uitgelezen, maar net mijn boek.
0	Geweldig supersterk begin, helaas na alle sensatie wordt de verhaallijn tussen verschillende personen wel erg voorspelbaar. Goed, beetje kinderlijke, geschreven maar niet mijn persoonlijke smaak. Ik vond al snel erg saai worden en heb snel door geswiped tot de laatste bladzijde.
0	Not my Book . Waarschijnlijk erg lollig als je van modern toneel houdt , maar de "evidenties" werden me toch echt te vaak genoemd
0	Dit verhaal heeft me totaal niet geraakt of geboeid. Het verhaal blijkt voorgelezen door Marga Minco zelf en zij is niet bepaald aangenaam om naar te luisteren mede door haar droge mondgeluiden en de wijze waarop ze het verhaal vertelt. Maar goed, het verhaal is uit, door naar het volgende boek.
0	Ik had hoge verwachtingen van dit boek vooral omdat ik genoten heb van de artemis fowl boeken, helaas het viel erg tegen voor mij.
0	Deze schrijver laat zien dat archeologen zich moeten bemoeien met archeologie en vooral geen thrillers moeten (proberen te) schrijven. Hij overlaadt de lezer met een stortvloed aan details van allerlei apparatuur die er voor het verhaal volstrekt niet toe doen. Daarnaast zijn er ellenlange discussies tussen geleerden wat er nu wel of niet mogelijk is m.b.t. Atlantis of hypotheses rond het ontstaan van de beschaving. Af en toe is er ineens een paar bladzijden heftige actie waarna alles weer voortkabbelt. De plot op zich is best wel aardig maar de uitwerking duurt dus veel te lang(dradig). Het komt me zeer onwaarschijnlijk voor (op het einde van het boek) dat er bovengronds op dat eiland nooit iets ontdekt zou zijn, immers hij beschrijft allerlei zaken die boven de waterlijn op de vulkaan te zien zijn en die allang al tot nader onderzoek geleid zouden moeten hebben. Omdat ik op vakantie niks anders meer te lezen had heb ik het uitgelezen... Al met al 2 sterretjes waard voor de moeite.
0	Ben er maar mee gestopt; nog steeds saai na 100 pagina's. Mooi literair, ik weet nu hoe de omgeving er in detail uitziet, maar zat daar nou niet op te wachten. Inderdaad geen Dan Brown, niet pakkend....
0	In het gelukkige schrijven ratelt ‘t Hart door over vergane tijden, oude schrijvers en vult een en ander aan met niet te volgen stukken uit een eigen dagboek. Hij ligt in een deuk om stukken tekst en om zichzelf en legt vervolgens uit waarom. Bij mij geldt nog steeds: als je de grap moet uitleggen is hij niet grappig meer: Hij start met een poging tot uitleggen wat het gelukkige schrijven is, haalt stoffige schrijvers uit de kast om aan te tonen waar zij gelukkig schreven en gaat vervolgens over op oeverloos met kennis strooien. Met veel moeite heb ik de hoofdstukken gelezen, met hier en daar een interessant weetje. Een conclusie ontbreekt. Mocht je dit boek lezen om te weten hoe je gelukkig schrijft dan kom je bedrogen uit. Het gelukkige schrijven blijft uit, alsook het gelukkige lezen.
0	Na 110 bladzijdes ben ik gestopt met het lezen van dit boek. De hoofdstukken zijn zeer kort waardoor er voor mij geen diepgang in de verhalen komt en ook de vele personages vind ik niet fijn. Hierdoor pakt het boek mij niet. Normaal vind ik Scandinavische thrillers heerlijk om te lezen, maar deze valt me zwaar tegen. Jammer.
0	Niet gelezen, maar geluisterd. Na één cd had ik er eigenlijk al genoeg van, maar heb ze toch alle vier weten uit te luisteren. De humor van Naima is niet altijd de mijne en zeker de manier waarop het boek werd voorgelezen was af en toe erg over de top.
0	Vond er echt niks aan. Je mag van een NF-thriller toch een redelijk plot verwachten, maar hier weet je vanaf t eerste hoofdstuk al wie de dader is en wat ie gaat doen en hoe het afloopt.
0	Wat een tegenvaller. Het eerste en hopelijk laatste boek dat ik niet heb uitgelezen. De rare omschrijving van wat seksuele handelingen gaven me het laatste zetje om het boek weg te leggen. Typisch een gevalletje van niets toevoegende seksscenes. Ik had hier heel veel van verwacht en na 60 pagina's hield het voor mij op. Heb het boek ook weggedaan. De hele schrijfstijl staat me niet aan. Seks hebben in de aanwezigheid van het kind?.......serieus? Ik ben niet preuts maar ik voelde me ongemakkelijk onder het lezen. Nee dit is niet mijn boek, op naar het volgende.
0	De jaren van de Tijger is een boek van Joost van Driel, welke een mooie rode kaft heeft met 3 grote zwarte strepen erop. Het is een boek dat voornamelijk in Rotterdam afspeelt. Je volgt de hoofdpersoon Patrick die door middel van zijn nieuw verworven vrienden Ines en Steve in aanraking komt met de vechtkunst. De vechtkunst is ook het rode leidraad door het boek heen. Door de vriendschap met Ines en Steve en de vechtkunst leert Patrick bewust te zijn van zijn leven en de keuzes die hij gemaakt heeft en nog mag maken. Het schrijfstijl van Joost van Driel is kort en bondig maar hier en daar leest het snel weg. Door het staccato schrijfstijl en het weinige actie had ik grote moeite om het uit te lezen. Het einde is best wel open en naar mijn idee ook snel en chaotisch. Gaat hij door met zijn promotieonderzoek? of toch voor het vechtkunst? Jammer, ik had er meer van verwacht, maar het is zo’n traag verhaal waar weinig gebeurt.
0	Zeker goed geschreven boek, echter kon het mij niet vasthouden. Wou hem graag lezen want vind de boeken van Nicci French erg mooi en meestal lees ik ze in 1 keer uit. Bleek dat ik al meer dan de helft had gelezen, dus had er de 1e keer weinig van onthouden. Vond het traag en niet zo spannend zoals ik gewend ben van Nicci French. Echter wil ik de hele serie wel lezen dus ben benieuwd naar deel 2!
0	Niet wat ik ervan verwacht had. Ik heb geen enkel moment met kromme tenen van de spanning dit boek gelezen. Het plot hield mij niet op het puntje van de stoel. Meer een roman met een beetje spanning erin dan een thriller. Noort heeft betere thrillers geschreven.
0	Een in deze tijd een beetje langdradig boek, wel met een zwaar onderwerp: 6 jaar onschuldig in de gevangenis gevolgd door een wraakactie. Niet helemaal politiek correct - dat bestond toen nog niet - maar toch wel gedeeltelijk achterhaald. Zowel technologisch als qua schrijfstijl. Dat betekent niet dat het onleesbaar is, integendeel. Wat het boek aan spanning te kort komt maakt het meer dan goed door de diepgang van de karakters en de achtergrond van het gebeuren. Rekening houdend met het feit dat dit het eerste deel is van een reeks boeken met dezelfde personages en met de Discus als centraal thema is het zeer vlot leesbaar en wekt verwachtingen voor de volgende delen.
0	Ik was verrast door de oud politicus die met een “inside view” een inkijkje geeft in het Haagse parlement maar hij schiet in dit verhaal alle kanten op en is er op een gegeven moment geen touw aan vast te knopen. Er worden twee politieke kopstukken vermoord en middele een AIVD mol wordt de dader opgespoord. Heel leuk dat hij allemaal Nederlandse thema’s en kopstukken benoemd, zo gaat het over trauma’s uit Schebrenica en prinses Amalia. Lekker herkenbaar.Schrijfstijl is niet saai te noemen en ik ga hem zeker volgen. Misschien zet ik W O L F op mijn lijstje.
0	Dit is èèn van de slechste boeken ooit. Het gaat over een jongen en een meisje die door het bos heen lopen ze zijn arm. en dan komen ze een goudmaker tegen. dan moeten ze op de vlucht. maar er gebeurt niks. de goudmaker heeft goud voor hun gemaakt. en dan komt alles weer goed. Een super voorspelbaar en saai boek. Je kan het maar beter niet lezen. Het is niet eens spannend. Dit is een slecht boek en ik raad het je niet aan.
0	Vond ik niet zo goed. Soms leek het alsof er stukken miste. Ging van een naar ander in een rare overgang. Het hoofdpersonage is ook - k weet niet goed hoe ik het moet zeggen - vreemd. Ik had geen band met haar, niet negatief of positief, gewoon niets. Spijtig, ik vond sommige van haar andere boeken best te smaken.
0	Hoewel ik het boek vlot heb weggelezen vond ik het toch een stuk minder spannend dan haar vorige boek ‘mama’. Het begin van het boek deed me erg denken aan ‘ route d soleil’ van Suzanne Vermeer. - spoiler verwijderd door de Hebbanredactie -  Ik vond het zeker geen slecht boek maar ook niet heel spannend.
0	Na het lezen van wisselende recensies toch eens begonnen aan dit boek. In het begin was ik blij verrast. Het boek las fijn en zowel het verhaal in huidige tijd als middeleeuwen was interessant. Maar rond pg 250-300 had ik het wel gehad met het boek. Het boeide helemaal niet meer. Er werden veel te veel personages er bij gehaald. Hierdoor is het toch een omvangrijk verhaal geworden van meer dan 500 pg, terwijl er maar weinig gebeurde. Het boek was veel beter geweest als de schrijfster het in 300-350 pagina's had verteld. Omdat ik al over de helft was van een redelijk dik boek wilde ik het toch wel uitlezen, maar de tweede helft ging wel met wat tegenzin en ik vloog ook over de regels heen. Hierdoor dus maar 2 sterren, en ik zat zelfs nog te twijfelen aan 1 ster. Want het zou niet moeten gebeuren dat je een boek met tegenzin moet uitlezen. Maar omdat het begin leuk was toch maar 2 sterren gegeven.
0	Ik had nog nooit iets van haar gelezen ik begon er met goed moet aan heb het uitgelezen maar ik moet zeggen dat het mij niet kon bekoren maar dat zal wel aan mij liggen ik vond het tegen vallen daarom 2 sterren
0	Dit debuut van het duo Nanne & Harkema heeft weinig om het lijf. Er staan veel tikfouten in, wat een indruk van gehaastheid geeft. Nauwelijks spanning, er wordt veel uitgelegd, tenenkrommende zinnen. Nee, geen Champions League, eerder derdeklas zaterdagamateurs.
0	Wat een vreselijk boek. Jammer. Ik had er hoge verwachtingen van, gelet op de hoge waarderingen. Tenenkrommende dialogen, tot het onbeschofte af. Dit zie je helaas wel meer in Britse thrillers. Die idiote hiërarchie in het politiecorps. Neem nu het eerste gesprek van de politie met de ouders van het slachtoffer. Normaal lees ik een boek bijna altijd uit, uit respect voor de schrijver, maar dit boek leg ik weg. Ik vind het allemaal bijzonder ongeloofwaardig. Jammer.
0	Wat een waardeloos, slecht geschreven jongensboekje. Het is het papier waarop het gedrukt staat niet waard! Zonde van je tijd. Geen verrassing, geen spanning. Rommel!
0	Dit boek hoort niet bij de leukste boeken die ik heb gelezen. Het kostte mij nogal wat energie om het boek te lezen, omdat het verschillende vormen had: o.a. bonnetjes en lijstjes die Ottila bijhoudt en natuurlijk het verhaal zelf. Het heeft daardoor wel een originele vormgeving en sommige waren voor mij ook herkenbaar, omdat ik zelf ook lijstjes maak. Daarnaast zitten er ook wat grappige quotes in. De auteur heeft de hoofdpersonage, Ottila, erg menselijk gemaakt. Ze is een vrouw die de dingen die haar ongelukkig maken, zoals drank en haar affaire, achter haar wil laten en op zoek wil gaan naar de dingen die haar gelukkig maken.
0	Mijn verwachtingen waren hooggespannen na alle mooie recensies over dit boek. Wederom geleerd dat verwachtingen hebben van een boek niet altijd even prettig is. Ik ben teleurgesteld. Ik vind het boek ontzettend langzaam, traag. Ik leg niet snel een boek weg om het niet meer verder te lezen, dat heb ik nu wel gedaan. Wie weet, ooit, dat ik hem misschien toch nog eens uit ga lezen, maar voor nu: NEE! Misschien dat ik deze keer de film mooier vind dan het boek.
0	Een redelijk verhaal dat TE lang uitgesponen wordt. Een paar criminelen die elkaar kennen uit de gevangenis beramen een overval op de nationale bank. Om de politie op een dwaalspoor te brengen zetten ze de ganse stad in rep en roer en veroorzaken ze een chaos zodanig dat de politie zich geen raad meer weet. Tot zover een goed verhaal maar om dit nu uit te spinnen over 267 blz was niet echt nodig. Een volledig boek over de voorbereiding van een overval begint soms wel eens te vervelen. Daar kunnen de soms flauwe dialogen, lullige en schuine moppen en rauwe,vettige en grove uitspraken van de personages weinig aan veranderen. Ik hoop dat het vervolg, Bloter dan bloot meer vaart heeft want anders zou dit een gemiste kans zijn voor Lauryssens om een boek te schrijven met een goed verhaal en goeie plot. Of dit dan in 2 delen moest? Ik heb mijn twijfels.
0	Ik moest dit boek lezen omdat ik er een enorm goede recensie over zag op BookTube. De BookTuber moest zelfs huilen terwijl ze aan het praten was over het boek. Zo enorm geraakt door het boek en de raakvlakken met het echte leven. Het onderwerp van het boek sprak me aan, de recensies waren lovend, de cover is mooi en het ebook was niet al te duur. Deze moest ik lezen. Nu,nu,nu, nu! Misschien dat ik daarom gewoon te hoge verwachtingen had van het boek. Ik had meer een boek verwacht zoals 'The Hate U Give'. Dat boek heeft humor naast al het leed en een mooi contrast met voor het gebeuren en na het gebeuren. Dat contrast en af en toe een glimlach op zijn minst miste ik bij dit boek. Er was geen verandering bij de hoofdpersoon. Ik begreep haar gevoelens niet en ik weet niet hoe ze voor die tijd was. Ik vind een sympathiek hoofdpersoon erg belangrijk, maar ik kon gewoon niet zoveel met haar. Ik vind het heel vervelend om het boek zo laag te beoordelen omdat het onderwerp zo enorm goed is. Als ik het boek niet had willen lezen voor de Hebban leesclub, had ik het waarschijnlijk niet eens uitgelezen. Het nawoord vond ik denk ik het mooiste aan het boek. De mooiste zinnen uit het boek komen ook uit het nawoord.
0	Het is dat ik wilde weten van wie die bevroren hand was, dus daarom wel een sterk begin en dat maakt dat je doorleest, maar anders: niet aan beginnen! Mag het label triller echt niet hebben.
0	Dit is het eerste en tevens laatste boek van Linda van Rijn. Deze 'literaire thriller' behaalt in haar 110 pagina's geen diepgang en de karakters blijven oppervlakkig en saai. Zelfs de hoofdpersoon kan mijn interesse niet wekken. Dominique vindt alles irritant en vervelend, waar ik me dan weer aan erger. Je hebt het idee dat de hele zoektocht naar de waarheid nog moet beginnen als daar plotseling het plot zich aan dient. Zeer jammer. Ik zou er niet aan beginnen.
0	Het verhaaltje op de achterkant sprak me heel erg aan, maar heb het boek bij blz. 33 aan de kant gelegd, de schrijfstijl kon me niet echt boeien. Kan een kwestie van smaak zijn.
0	Wat zwaar boek, langdradigitale en traag verhaal. Ik ben na 3/4 toch gestopt met het lezen. Het boek is uitputtend en ontnam me mijn leesplezier.
0	Ben niet echt enthousiast over dit boek. Ik had verwacht dat het aspect internet en de weblog veel meer naar voren zou komen. Maar ook ergerde ik me aan de enorme naïviteit van de hoofdpersoon. Ik heb het boek uitgelezen, maar daar is ook alles mee gezegd.
0	Ik heb me erg geërgerd aan de schrijftaal. Zinnen met meer dan 4 komma's, pffff ... een mond vol woorden dus. Ik vond het niet spannend, erg geijkt verhaal ... ik had gehoopt dat het wat spannender zou zijn. Heb het boek niet uitgelezen en heb het boek achtergelaten in een vakantiehuisje in Zuid-Frankrijk. Wie weet ... is er iemand die het wél leuk vindt om het te lezen! Heb ik die persoon misschien wel er mee blij gemaakt.
0	De korte en langere reisverhalen over zeer verschillende landen konden me niet allemaal evenveel boeien. Sommige waren ronduit vreemd. Mijn boek had een andere foto en tekening op de omslag, dan die hier wordt getoond.
0	Het verhaal is ontzettend langdradig, iets waarvan ik begrijp dat het kenmerkend is voor Scandinavische schrijvers. Hierdoor moet je echt een liefhebber van deze schrijfwijze zijn anders kan het ontzettend lastig zijn om door het boek heen te komen en er van te genieten. Bij mij was dit helaas het geval. Ik ben dankbaar dat ik het boek heb gekregen en ben uitgekozen voor de leesclub maar het was achteraf gezien helaas niet aan mij besteed. Ik heb 'm uitgekregen, dat is ook wel het minste wat je kunt doen wanneer je een boek krijgt voor een leesclub, maar het was een hele bevalling. Het verhaal raakte ik steeds wat kwijt en ik kwam er maar niet lekker in. Helaas.
0	Ik kan een heel eind meegaan in de reactie van Boekenwurm1 hieronder. Gelukkig heb ik dit boek geluisterd. Ik denk niet dat ik het anders uitgelezen had. Veel onnodige details en helemaal voorspelbaar.
0	Ik heb dit boek gekregen in een boekbox. Nu heb ik persoonlijk al niet zoveel met het verhaal van Mulan, maar ik heb wel vaker gehad dat boeken me dan toch wisten te verrassen. Helaas was dat bij dit boek niet het geval. Voor mijn gevoel komen het boek, de wereld, het plot en de karakters nergens echt tot leven. Het lijkt wel alsof er een ziel mis. Ik kon geen persoonlijke band aangaan met de karakters, ik kon geen idee krijgen van de sfeer in het land en daardoor kon het me eigenlijk niet heel veel schelen wat er met de karakters gebeurde. Wellicht ligt het aan mij. Wellicht dat iemand die worstelt met transgender issues zich wel kan verbinden met dit boek. Maar mij lukte het helaas niet.
0	Ik verwachtte een thriller, maar dat had ik dus niet moeten doen. Het een is een breedsprakerig verhaal van een advokaat die detectieve speelt maar vooral over hemzelf vertelt met veel onnodige info en gelardeerd met flauwe humor. Viel een beetje tegen.
0	Dit boek viel me tegen. De verhandelingen over het maken van chocolade lekkernijen duurde veel te lang en was saai (en ik ben nog wel een liefhebber ). Bovendien vond ik dat Marit veel ongeloofwaardige dingen deed. Het plot zit wel goed in elkaar maar het kon me niet echt boeien. Jammer, ik had eerst 'Vals' van haar gelezen en die vond ik wel goed.
0	Wat vind ik er nou van, vroeg ik me tijdens het lezen van Vannacht... veelvuldig af. Tsja, ik vind het gewoon niet zo goed. De Passievrucht vond ik fraai, vanwege de lichte toon waarin het geschreven is - hoewel het verhaallijntje flinterdun is. Ik vond deze verhaaltjes te makkelijk, te doorzichtig gecomponeerd, en vooral: te veel van hetzelfde. Toch nog een duimpje gegeven, omdat ik 42 jaar wel jong vind om dood te gaan.
0	Door alle media aandacht verwachtte ik heel veel van dit boek. Ik vond het boek een beetje saai. Wel blijf ik nieuwsgierig naar het verhaal achter Christian. Waarom is hij zo? Hoe is hij zo geworden? Waarom wil/kan hij niet veranderen? Misschien dat ik die andere boeken toch ook wel ga lezen.
0	Wat een generalistische onzin staat in dit boek. Voor ieder voorbeeld kun je net zo eenvoudig een tegenvoorbeeld verzinnen. Vergelijkingen tussen appels en peren, zoals het gedrag in het verkeer tussen nauwe straten in Amsterdam Zuid en wegen in een forenzen gemeente bij Chicago waar alle auto’s op een oprit staan.Nieman lijkt erg op zoek te zijn naar een verklaring waarom hij zo vaak in Amerika zit. Geval van cognitieve dissonantie?
0	Ongelofelijk dat zoveel lezers dit flutwerkje vijf sterren hebben gegeven. Het was voor mij even een tussendoortje gezien de geringe omvang van het boek. Gelukkig heb ik er dus niet veel tijd aan gespendeerd, want ik vroeg mij voortdurend af: 'Waar heb ik dit eerder gelezen?' Het lijkt een samenraapsel van gejatte stukjes uit andere boeken. Nog verbijsterender is het feit dat dergelijke pulp verfilmd is. Bah!
0	De vulkaan is als een film met Louis de Funès; vermakelijk, maar zonder inhoud. Met platte grappen (Gort noemt wetenschappers 'schetenwappers', haha), bordkartonnen personages (de meedogenloze aannemer, de stoere stadse), en kluchtige voorvallen. Dat alles, werkelijk alles wordt weggedronken of overgoten met 'ballons rosé' leidt indirect tot de beste leestip: lees dit boek met een glaasje wijn, of twee, drie. Daar wordt het alleen maar beter van.
0	Het verhaal gaat over middelbare scholieren. De een verzint een verhaal en de anderen gaan erin mee. Daarmee vullen ze een heel boek, en uiteindelijk denk je echt... wat heb ik nu eigenlijk gelezen en wat is de clou. Ik raad hem niet aan
0	Literaire thriller? Chicklit? Meer niveau doktersroman als je het mij vraagt. Wat een slecht boek zeg. Mijn kleine zusjes' schrijfstijl is nog beter dan dit. Oninteressante dialogen en dito gebeurtenissen. Beschrijvingen waar te lang over nagedacht lijkt te zijn, waardoor het een passieloos en oninteger verhaal is geworden. Geen moment voel ik iets voor welk karakter dan ook. Ik zie ook niet in waarom de 2 verschillende verhalen (Mallorca en Ruben) door elkaar moeten lopen. Hopelijk heeft "Suzanne" andere talenten waar ze zich op kan toeleggen.
0	If you want to know how a story about identical twins with psychic powers who create chaos by predicting an earthquake can be boring, try reading this novel. I don't think all characters should be likeable, but if an author pictures them as annoyingly shallow, whining creatures, the plot or writing style should make up for it. No such luck. In the end Sittenfeld seemed to be completely fed up with writing this book and just wanted it to end no matter what. Conclusion: a book that starts out fine, becomes increasingly boring and ends so ridiculous it felt like a waste of time reading it.
0	Niet echt mijn boek. Het boek heeft mij niet echt gegrepen en ik had ook weinig zin om door te blijven lezen. Ik heb hem uit gelezen, mede door dat het boek toch niet heel dik is, De hoofdpersoon beleefd een verhaal wat op een grappige manier is omschreven.
0	Redelijk spannend, zoals we dat van Aspe mogen verwachten. Maar lang niet zo goed als Tango Mortale, het (bijna) gelijknamige boek van Stefaan van Laere die volgens mij véél meer over tango af weet. Bij dat boek zit trouwens een gratis tango-cd! Maar goed, Aspe heeft natuurlijk (voorlopig?) een grotere naam. Al wordt nu dus wel aan zijn troon geschud...
0	Ook Grof geld behoort tot de lijst boeken van het Eurogie Literatuurproject voor Jongeren. Voor meer informatie over het project verwijs ik nogmaals naar mijn reactie op Eldorado van Laurent Gaudé waarin ik uitleg wat de bedoeling van het project is. Het boek gaat over een vergadering van een of andere bedrijf, waarvoor de hoogste werknemers bijeen zijn gekomen en wat die mensen denken tijdens de vergadering. Iedereen is bezig met zijn eigen dingen, niemand boeit de voortgang van het bedrijf ook maar iets, allemaal proberen ze alleen hun eigen hachje ( en af en toe ook dat van hun werknemers) te redden. Wat ontstaat is een verschikkelijk slecht boek, ik kan er niet anders over spreken. Een hoofdstuk bestaat uit maar één zin, en het lijkt alsof Laurent Quintreau zijn best heeft gedaan de minst sympathieke personages voor zijn boek te bedenken. Hun gedachten zijn dan ook verschrikkelijk van de hak op tak en missen elke vorm van diepgang. Op een bepaald onderwerp kan drie pagina's later -vanuit het niets- nog een toevoeging worden gedaan. Door de enorme zinnen, elke keer zo'n tien pagina's lang, en onderbroken door een oceaan aan komma's is het boek ook erg lastig leesbaar. En die ene keer dat er iemand moest spreken terwijl wij zijn gedachten kunnen volgen, wordt dat niet weergegeven maar vervangen door een aantal punten (.......). Ik las dat de schrijver een prijs heeft gewonnen met deze debuutroman, onbegrijpelijk. Misschien niet zijn laatste boek, maar voor mij wel!
0	Heel eerlijk, ik heb dit boek niet uitgelezen. Bij het voorwoord haakte ik eigenlijk al af waarin de schrijfster haar woordkeuze voor intieme lichaamsdelen en intimiteit toelicht. De vreemdste woorden komen voorbij haha! Ik heb toch volgehouden en doorgelezen omdat ik van veel mensen hoorde dat dit toch wel een erg mooi boek is. In het begin was het nog een aardig verhaal met context maar later blijkt het toch voornamelijk een erotische roman. Dat is gewoon niet mijn stijl, ik houdt van een boek met goede spanningselementen of met een boeiend verhaal maar dit is voor mij helaas te zoetsappig/ te weinig diepgang.
0	Ik heb het boek uitgelezen in de hoop dat ik er nog iets van zou begrijpen. Helaas was dat niet zo. Het is wel een mooi boek dat moet ik toegeven en mooi geschreven.
0	Niet spannend, kon mijn aandacht niet vasthouden ! Grotendeels opsomming van gebeurtenissen. Na zo'n 100 blz toch maar aan de kant gelegd.
0	Plichtmatig geschreven verhaal over twee personages met dezelfde naam. Ze hebben ook allebei dezelfde stem, niet hun eigen maar die van de auteur die ze vele obligate en overbodige uitweidingen over het corrupte bankwezen e.d. in de mond legt. Uitweidingen die niets verrassends bieden maar alleen het toch al trage tempo nog verder laten inzakken. De barokke taal maakt iets goed maar ontaardt te vaak in platte taal (wat hebben die Vlaamse schrijvers toch allemaal met poep en pies en scheten?) en cliché’s. Slordigheden zoals een neushoorn van 250 kilo (eerder 2500) en voor de zoveelste keer de opmerking dat de zon bijna geen schaduw werpt, terwijl Buenos Aires echt niet in de tropen ligt. Gestopt aan het eind van deel een.
0	Ik heb het uitgelezen omdat het zo'n dun boek is, maar van harte ging het niet. Aan het eind nog steeds geen idee wie nu eigenlijk de hoofdpersoon was, zoveel personages passeren de revue. Met als gevolg dat de karakters ook zo plat als een dubbeltje blijven en niemand echt uit de verf komt. Meinkema schrijft ook nog eens het ene cliché na het andere op en het leidt allemaal tot niets. Misschien is dit boek wel een parodie...
0	Het was voor mij een teleurstellend boek(je). Ik had er meer van verwacht. Het is altijd leuk om te lezen hoe het vroeger was maar ben hier niet veel "wijzer" van geworden. En de humor was ook ver te zoeken; jammer hoor!
0	Héél erg overroepen in de pers. Heb het boek uitgelezen maar was op het einde nog aan het wachten op de beloofde 'gruwel en spanning'. Dit had ook verteld kunnen worden in een boek van 100 bladzijden...
0	Niet boeiend. De mensen zijn vooral negatief en jaloersheid is een hoofdmotief bij allen. Ik werd er niet vrolijk van en het verhaal is niet echt spannend. De clou kun je reeds lang van te voren zien aankomen en verbazingwekkend is het allemaal niet.
0	Na het lezen van De 50/50 moorden, een knap geschreven thriller met een enge serial killer in de hoofdrol, begon ik vol verwachting aan Niemand die je hoort. Tot mijn spijt was de opzet praktisch gelijk aan De 50/50 moorden, zodat deze mij opnieuw niet kon boeien. Het boek zeurt een hele tijd door en wordt pas ver over de helft spannend. Het verhaal is voorspelbaar en irriteert daardoor soms. Hoewel Mosby sommige karakters goed uitwerkt, haalt zijn tweede in het Nederlands vertaalde thriller het niet bij De 50/50 moorden. Wat mij betreft had hij hem net zo goed niet kunnen schrijven.
0	Vol goede moed aan begonnen. Vond het een onsamenhangend geheel met levenslessen van oudere bekende Nederlanders. Waarom BN-ers? Ik vind Claudia de Breij doorgaans best leuk maar dit vond ik langdradig en niet vernieuwend. Kwam er niet doorheen.
0	Een leuk boek, maar voor mij geen boek wat heel erg boeit. Een boek wat ik vaak heb weggelegd en er uiteindelijk weer heb bij gepakt. Daarom maar 2 sterren.
0	Verschrikkelijk boek. Niks aan. Je kan heel moeilijk het verhaal volgen en alles is super onrealistisch... jammer zeg
0	maar zeker niet meer dan dat.,Van de psychologische thriller - de specialiteit van René Appel - ben ik meestal niet zo gecharmeerd. De twee romans die ik eerder van hem las, konden mij nauwelijks bekoren. Dit geschenkboekje van de Maand van het Spannende Boek wilde ik in elk geval wel lezen. En het is weer een typische Appel, want hij zoekt het dicht bij huis. Hiermee sluit hij naadloos aan bij het thema van de Maand: Huisje, Boompje, Beestje - verhalen over misdaad in eigen kring.Als Broer En Zus gaat over twee bevriende echtparen: Lex & Sylvia en Fred & Marja. Sylvia is uitgekeken op het voorspelbare leventje met haar man en zoekt het avontuur. Zij vindt een gesprekspartner in Fred, die op haar verliefd is. Zonder dat hun beide wederhelften ervan weten, ontmoeten ze elkaar met grote regelmaat. Dit gaat goed, tot Sylvia op een dag verdwijnt. Er blijkt een misdrijf in het spel te zijn. Hoewel ik geen fan van Appel ben, moet ik wel erkennen dat de auteur goed kan schrijven, stilistisch gezien. Bovendien is hij niet vies van een degelijk plot. Maar wat ik eigenlijk het meest bij hem mis, is de echte spanning. Dat heerlijke gevoel dat je niet meer los kunt komen van het verhaal. Dat je alsmaar sneller de bladzijden wilt lezen en omslaan. Ik ben me ervan bewust, dat dit gegeven vooral een kwestie van persoonlijke smaak is. Anderen dragen Appel op handen. Ook bij dit boekje mis ik die spanning, terwijl het een magerder plot heeft dan ik van de schrijver verwacht had. Zoals zo vaak is het geschenkboekje een aardige novelle, maar zeker niet meer dan dat. Wie echt kennis wil maken met het werk van René Appel, kan beter zijn romans lezen.
0	Beetje een mager verhaal. Hooguit geschikt voor momenten waarop je even lekker wilt lezen zonder dat je je echt in een boek wilt verdiepen.
0	Je bent zo door dit boekje heen. Erg geweldig vond ik het niet. Ik vind het een verwarrend verhaal zonder duidelijke lijn erin. Als je dit voorleest, denk ik dat je heel wat uit moet leggen.
0	Dapper begonnen in dit, van een vriendin geleend, boek. Verrast door de simplistische manier van schrijven. De benaming thriller zeker niet waardig. Daarna verbaasd door de hetze tegen de all-informule. Prima om bepaalde misstanden aan de kaak te stellen, echter die zijn niet "exclusief" toe te schrijven aan een all-informule. Eerste indruk: erg vergezocht om een dergelijke formule verantwoordelijk te houden voor bepaalde sterfgevallen. De depressie van de echtgenoot beslaat een groot gedeelte van het boek. Halverwege het boek gestopt met lezen.
0	Ik heb me in dit boek erg gestoord aan de infantiele schrijfstijl van de auteur. Hij probeert spanning te creeren door het gebruik van zinnetjes als 'stel dat ze faalden...', 'zouden ze nog op tijd zijn...' en 'zou het wel lukken?' Deze techniek werkt goed in een kinderboek maar als je voor volwassenen schrijft mag je je publiek wel wat hoger inschatten. De dialogen en opmerkingen van de personages hebben hetzelfde kinderlijke niveau. Hierdoor is deze roman op zijn hoogst een spannend jongensboek te noemen. Toch nog twee sterren voor het verhaal. Zoals al in andere recensies staat, hangt het van de toevalligheden en onwaarschijnlijkheden aan elkaar, maar dat heb je wel vaker bij een avonturenboek.
0	Ik heb haar boeken nu een paar keer geprobeerd maar blijkbaar is Corine Hartman niet een schrijfster voor mij. Ik kon net als bij de andere boeken niet in het verhaal komen, werd teveel afgeleid door bijzaken en kon geen sympathie voelen voor de hoofdpersonen. Jammer, ik denk dat ik het ook maar niet meer probeer.
0	Wederom een boek waarvan ik niet snap dat mensen het zo goed vinden. Ik vind het een slecht geschreven keukenroman, volkomen ongeloofwaardig, alsof Anastasia zo maar zou kunnen ontsnappen terwijl de rest van de familie doodgeschoten wordt. En dan nog net op tijd geld vinden om een treinkaartje te kunnen kopen om te ontsnappen.
0	Een hele groep mensen zit door een sneeuwstorm opgesloten in een hotel. Er worden twee moorden gepleegd. De zoektocht naar de moordenaar is ontzettend saai en verder gebeurt er erg weinig. Agatha Christie deed het beter.
0	Een raar boek. Het gaat over een professor die kenner is van Nixon en een boek over hem schrijft. Hij heeft een broer George die een bij een auto-ongeluk een jong koppel doodrijdt, hun zoontje overleeft. Tijdens de afwikkeling van dit ongeluk houdt hij een oogje op zijn schoonzuster. Hij slaapt met haar en George vermoord haar. Daarop gaat hij voor de kinderen zorgen, zijn huwelijk loopt op de klippen, hij neemt er dan ook nog het kind van het verongelukte koppel bij. Er gebeuren allemaal vreemde dingen, hij adopteert ook nog een ouder koppel en zijn eigen moeder hertrouwt in het bejaardentehuis. Ik weet niet wat de bedoeling van dit boek is, het leest wel vlot.
0	Toen ik dit boek leende van een vriendin, begon ik meteen te lezen, want ik had De Da Vinci Code in één ruk uitgelezen. Maar toen ik begon aan De Delta Deceptie, wist ik niet wat ik moest denken. Het begin was langdradig en saai, en gepraat over allerlei Delta's wat ongelofelijk saai was. Ik liet het boek ongeveer een maand onaangeroerd op mijn nachtkastje liggen. Toch, na die maand, wilde ik weten hoe dit verhaal af liep. Ik begon te lezen, worstelde me door de saaie eerste pagina's heen en toen... Begon het verhaal, waar ik veel meer van had verwacht. Ik wilde zo graag weten wat die ''wereldveranderende'' ontdekking was, maar toen ik las dat het een meteoriet was, was ik teleurgesteld. Ik had wat beters verwacht. De stijl van Dan Brown is goed, vlot en spannend beschreven, maar er wordt hier zoveel (saaie!) informatie gegeven over NASA, NRO, Delta's, U.S.S. Charlotte en Kiowa helikopters, dat het gewoon begint te vervelen en ik de neiging had om dit boek weg te doen. Als je je verveelt is dit het perfecte boek om de tijd te doden.
0	Simpel, maar aardig boekje met een heel zwak eind!
0	In Code: Rood van Peter Deutermann wil een terrorist een aanslag plegen op het Capitool, tijdens de inauguratie van de nieuwe Amerikaanse president. Gelukkig gedraagt onze slechterik zich in de voorbereiding daarvan zo opzichtig, dat hij in de peiling komt van een speciale geheime dienst en met name van onze held, de reeds gepensioneerde ex-special agent Swamp Morgan. De verwikkelingen zijn van beide kanten nogal amateuristisch en leunen zwaar op toevalligheden. Het is dan ook niet onlogisch dat de bazen van Morgan hem als een baksteen laten vallen als hij steun zoekt voor dit aanslag-verhaal. Spanningloos kruipt de zoektocht naar onze terrorist voort, gefrustreerd door de interne bureaucratie van de verschillende geheime diensten, die de dreiging blijkbaar ook niet zien. Tot aan de final shoot-out en dan wordt het toch nog aardig. De plot krijgt wat meer vulling en het megalomane wereldbeeld van de USA (en waarschijnlijk ook dat van Deutermann zelf, die zijn boek opdraagt aan alle strijders tegen de barbaren) komt nog eens flink om de hoek kijken in deze ééndimensionale paranoia-thriller.
0	Eind 2008 getracht te lezen in het Engels (The Devil Wears Prada). Mijn commentaar was: I tried to read this book, but it really isn't my 'cup of tea'. I couldn't relate to any of the characters, nor did I like them. Too exaggerated. I gave up after 63 pages.
0	Zeker is het een leuke en soms interessante verzameling van familieperikelen. Ze zijn per hoofdstuk gegroepeerd naar de relatie die het betreft, zoals, vader, moeder, tante, enzovoort. Dat maakt dat de samenhang ontbreekt. Voeg daarbij dat het de ervaringen zijn van vele anonieme relaties, kennissen maar ook vreemde mensen van Yvonne (die zich spontaan meldden), dan is het voor mij een opsomming van ervaringen die op zich soms sprekend, interessant of grappig zijn. Enige diepgang ontbreekt. Wel aardig om tussendoor te lezen, maar meer niet.
0	Een spannend origineel boek zeker een aanrader.
0	Wat een ontzettend langdradig verhaal en dat 554 blz. lang en niet zoals hier boven staat 400. De moord is al gelijk in het begin van het vehaal en vervolgens krijg je dan 450 blz. politieonderzoek en uitleg over figuren in een criminele organisatie en hoe ze werken. Misschien interessant voor een informatief boek maar niet voor in een thriller waar je hoopt op spanning en vaart. Vanaf blz. 400 ben ik met grote sprongen gaan lezen, het interesseerde me niet eens meer waarom de moord was gepleegd eigenlijk. Jammer, want het eerste boek, Schreeuw onder water, van dit auteursduo vond ik wel goed en maakte me nieuwsgierig naar de volgende.
0	Ik heb de eerste 3 boeken van Karin Slaughter verslonden en was erg opgetogen om dit boek te lezen. Ik wist dat het een boek was van meerdere auteurs maar ik vind het vreselijk tegenvallen, ik wurg me er doorheen hopend op een moment dat het boek me 'pakt', maar ik ben al een eind op weg en ik vrees dat dat niet meer gaat gebeuren, voor mij is dit maar 1 ster waard...laat maar zitten.
0	Makkelijk leesbaar tussendoortje. Ik vond het een matig boek met enkele leuke intermezzo's, waarvan ik nog het meest heb gelachen om de notulen van Inge (ik ben zelf secretaresse en notuleer regelmatig.....). Al met al een grappig boekje dat lekker vlot wegleest.
0	Haal de 18+ stukjes uit het boek en je kunt het voorlezen aan groep 5 van de basisschool. Ik geef dut boek nul - 0 - sterren.
0	Is mij wat tegengevallen, te weinig spanning en voorspelbaar. Zen mag van mij op pensioen.
0	Op cover staat literaire thriller maar er is werkelijk niets literairs aan dit verhaal. Als thriller is het behoorlijk voorspelbaar. Verhaal wordt verder verziekt door onnodige en oeverloze beschrijvingen van de Zuid-Afrikaanse muziekscene. Als al die ballast er uit gesneden was dan was het boek nog wel door te komen geweest.
0	Het is niet de eerste keer dat Cook zijn vertrouwde onderwerp van ziekenhuizen en dokters laat vallen en een ander soort thriller schrijft. Meestal lukt dit dan nog vrij aardig ook. Sfinx is daarop geen uitzondering, alhoewel het ook geen meesterwerk is. De jonge, beginnende egyptologe Erica Baron gaat voor de eerste keer naar Egypte en komt terecht in een ongelooflijk (en soms ongeloofwaardig) avontuur. De dingen die gebeuren in het boek zijn allemaal iets te toevallig en het hoofdpersonage is verschrikkelijk naïef. De gevolgen zijn dan ook niet te overzien. Gewoon leuk tussendoortje van een schrijver die in medische thrillers toch dat ietsje méér kan brengen.
0	Ik denk dat het boek minder rommelig is als je het vorige boek hebt gelezen, maar hij is ook erg verwarrend met de hoeveelheid karakters. Elk karakter brengt zijn eigen verhaal mee, maar omdat je het achterliggende verhaal niet kent vervalt bepaalde logica. Is het een slecht boek? Dat vind ik niet, maar het verhaal kon niet bij mij beklijven.
0	Een bundeling van eerder verschenen columns en andere verhalen. Het is een bonte mix. Over het algemeen vond ik het niet erg boeiend en ook al redelijk gedateerd. Het is wel een boekje dat je er makkelijk even bij pakt voor een paar minuten verstrooiing.
0	Erg moeilijk om in het verhaal te komen. Halverwege afgehaakt een op de stapel nog verder te lezen gelegd. Erg jammer omdat juist de resenties oo hebban.nl zo goed zíjn.
0	Ik snap niet dat zelfs mensen het taalgebruik van hem prijzen want hoe hij over vrouwen schrijft is walgelijk. Ik hoef niet zo nodig de feminist uit te hangen maar er wordt in dit hele boek geen één echte vrouw beschreven. Er wordt alleen maar gepraat over ze alsof ze objecten zijn om alleen maar te neuken. Dat gebeurd er ongeveer met elke "vrouw" die in dit boek staat. Zelfs die Bea die er dan in beschreven wordt wordt zo omschreven, ik zeg: schaam je Zafon.
0	Het huis aan de rivier is een matig verhaal. Het verhaal kabbelt een beetje voort. Ik vind het dan ook meer een roman dan een thriller en heb er voor mijn doen lang over gedaan om het uit te lezen. Sonia en Jez konden bij mij geen gevoelens oproepen voor de hoofdpersonages. De schrijfstijl is simpel. Het plot recht toe recht aan. Ik heb het boek dan ook regelmatig evan aan de kant gegooid. Voor mij was dit wel een van de saaiste boeken die ik dit jaar gelezen heb. Dus ik ben geen fan en zal niet snel weer een boek van Penny Hancock oppakken.
0	After reading so many positive reviews, I really wanted to like this book. I kept on reading because I wanted to know how it all would end, but the story never really touched me. The multiple narrative slowed down the pace as the same events were told from different perspectives over and over again. The book is an easy read and the plot is intriguing, but the slow pace and too many clichés bothered me. I don’t think I will read more of Heather Gudenkauf's work in future.
0	Leuk boek, er zaten wel wat spannende stukken tussen. Alleen was het soms lastig om de drie zaken bij te houden. Als het om een van de zaken ging moest ik weer goed nadenken om wie het ging en welke bewijzen ze al gevonden hadden. Voor de rest ging het goed in details bij bepaalde moord en vooral over rose. Vondt het een leuke boek alleen ik vindt de eerste deel nog steeds het beste van deze serie!
0	De dorpse kneuterigheid spuit er vanaf. Iemand wil een scriptie schrijven over wat kindermisbruik door de kerk zoals voor gevolgen heeft voor de omgeving van het slachtoffer en van de dader. Dat geplaatst in een dorpje waar iedereen iedereen kent en er veel geroddeld wordt, veroorzaakt het nodige stof. In dit geval komen dader en slachtoffer uit dezelfde familie. Het onderwerp van kindermisbruik door de kerk op zich wordt niet echt aangeroerd, er wordt wel veel gesuggereerd.
0	Voor mij geen Lulu Wang meer. Alleen Het lelietheater vond ik een mooi boek, maar mevrouw Wang ontwikkelt zich niet in een richting die mij boeit. Jammer.
0	Ondanks dat dit verhaal een aantal interessante en veelbelovende aspecten bevat; de link met de tulpenhandel, mysterieus verstopte aanwijzingen en driedimensionele karakters, wordt vrijwel ieder van deze onderdelen slechts beperkt uitgewerkt. Mocht je denken dat dit meer ruimte overlaat voor actie, dan zit je verkeerd. Toch is de eerste helft van het boek goed te pruimen. Er gebeurt het een en ander en de zoektocht lijkt logisch en niet té eenvoudig. De tweede helft is daarentegen een domper. Hoe realistisch is het centrale probleem nou werkelijk? En zelfs als je achter dit doemscenario over de teloorgang van de Nederlandse samenleving staat, zul je onderkennen dat het uiterst onwerkelijk is dat er een organisatie bestaat die door middel van religie probeert de wereld opnieuw te 'verbroederen', laat staan dat het het eerste land waarin dit geprobeerd wordt Nederland zou zijn. Of dat er binnen deze organisatie overheersende fundamentalistische negatieve krachten aan het bewind zouden staan, waarop eerdere sleutelfiguren opnieuw een organisatie beginnen die in moet gaan tegen de oorspronkelijke organisatie. Die vervolgens (en dit is de enige link naar de geschiedenis van de tulpenhandel) op jacht gaat naar een heel zeldzame tulp die symbool moet staan voor het verzet tegen de kwade krachten. En hoe waarschijnlijk is het dat een zeer betrokken oom zijn enige levende familielid, die hij zelf heeft opgevoed, niet vertelt waar hij bij betrokken is om hem in plaats daarvan op zoektocht te sturen? Een ongeloofwaardige en slecht uitgewerkte plot dus. Alleen de verhaallijn van de tulpenhandel in de 17e eeuw is interessant. De karakters hebben vrij veel potentie maar worden weinig uitgewerkt. De de betrokken huurmoordenaar is niet van deze wereld (maar daardoor niet per se enger) en op een onduidelijke manier bij het geheel betrokken. Al met al vind ik het een dramatisch slecht boek.
0	Een erg moeilijk boek van Ludlum. Ik heb het boek met moeite uitgelezen. Niet dat het verhaal niet mooi is, maar het is zo moeilijk geschreven dat je vaak hele stukken leest en geen idee hebt wat je nu eigenlijk aan het lezen bent. Veel later in het boek kom je daar dan weer achter. Zijn schrijfstijl is me iets te moeilijk, je moet zeker hele stukken achter elkaar lezen en niet iedere keer een paar pagina's (zoals ik). Dan ben je te snel het verhaal kwijt.
0	Hoewel het boek een prachtige cover heeft, kon het verhaal mij niet erg boeien. Het is een langdradige beschrijving van een persoon die zich ontwikkeld tot een seriemoordenaar. Een lastige jeugd, een slechte band met de mensen om hem heen en niemand die hem begrijpt hebben ertoe geleid dat hij een moordenaar werd. Een uitgemolken stereotype die we terugzien in elke aflevering van de serie ‘Criminal minds’. Kortom, een verhaal dat flink wat mist aan originaliteit maar ook aan de nodige spanning.
0	Wat een rot boek, Vind er helemaal niets aan. Na 10 blz weg gelegd.
0	Ik ben het met Mieke Piersma eens dat dit een slecht geschreven boek is. Vanaf de eerste pagina was het me al duidelijk dat dit verhaal met een pubermeisje in de hoofdrol is geschreven door iemand van minstens de gepensioneerde leeftijd (wat later ook bleek te kloppen) die niet helemaal doordrongen is van het 'moderne' taalgebruik onder jongeren. Dit ervoer ik als hinderlijk. Het taalgebruik is zo als dat misschien 60 jaar geleden onder jongeren nog gebruikelijk was, maar nu al lang niet meer (helaas, dat wel). Het onderwerp is wel boeiend waardoor ik het kon opbrengen het boek uit te lezen. Verder vind ik dat er in dit boek te vaak en te lang wordt doorgegaan over gevoelens en lijden en gekwetst worden... En dan vaak met een christelijke, lievige, kinderlijke saus er over heen. Daar werd ik soms bijna misselijk van tijdens het lezen maar dat kan met leeftijd en/of cultuurverschillen te maken hebben. Dit vind ik een prima boek voor christelijke ouders om bij hun 15 jarige puberdochter op het nachtkastje te leggen. Al is er maar een meisje die door het lezen van dit boek uit de klauwen van een loverboy blijft, dan heeft dit boek mijns inziens een belangrijke taak volbracht.
0	Amusant hoe Pablo Tusset met de regels van de detective speelt om een verhaal te vertellen over een luie figuur die nieuwe levensinzichten krijgt. Hij trekt verschillende registers open om het verhaal mee vorm te geven. Van onzinnig geleuter in de dialogen à la Tarantino tot een soort esoterisch raadseltje à la Umberto Eco. En dat allemaal met een goed gevoel voor humor, hoewel het bij vlagen ook wel weer te schijtlollig wordt. Echt bijzonder is het allemaal niet, maar het leest lekker weg
0	Het zou een superspannend en interessant verhaal kunnen zijn, maar het geheel was voor mij nogal chaotisch en rommelig. Daardoor was het soms moeilijk om mijn aandacht bij het verhaal te houden. Daarnaast, de ebook-versie die ik las zat zo vol spel- en taalfouten, daar werd het alleen nog maar onduidelijker van. Jammer, want ik hou wel van dit soort Dan Brown-achtige complot/puzzel-verhalen.
0	Ik vond het boek redelijk. Het verhaal vond ik wel goed, maar die teksten uit de bijbel tussendoor vond ik lastig. Je moest je aandacht er wel heel goed bij kunnen houden.Sommige bladzijden heb ik wel 3x over moeten lezen. Dan dacht ik, huh waar ging dit nu over? En dan las ik het nog maar een keer. Ik had zelf een paar keer het idee wie de dader was, maar dat wisselde toch nog. Ik heb het tot het einde gewoon uitgelezen en in een vrij korte tijd, 4 dagen. Maar ik heb veel boeken gelezen die ik veel beter vind.....Ik weet niet of ik nogmaals een boek van Daniel Blake zou lezen en ik zou dit boek waarschijnlijk niemand aanraden.
0	Jammer, want de boeken van Patricia Cornwell lees ik normaal gesproken zo uit,maar met dit boek heb ik veel moeite gehad. Ik kon er gewoon niet inkomen en heb tussendoor andere boeken gelezen. Het verhaal was ontzettend langdradig en de spanning was ver te zoeken. De boeken waar ik aan begin lees ik altijd uit, dus dat heb ik nu ook gedaan, maar ik hoop dat het volgende boek me weer ouderwets te pakken krijgt.
0	Ik vind het een redelijk verhaal, maar met veel ballast. Daardoor is de vaart uit het verhaal en moet je wel wat doorzettingsvermogen hebben om de ganse tekst te lezen en niet diagonaal verder te gaan. Spijtig voor de gemiste kans.
0	Dit is het slechte boek dat ik van Coelho heb gelezen. Dit komt onder andere door de hoofdpersoon die weinig invoelingsvermogen heeft een vooral met zichzelf bezig is en van daaruit belangrijke spirituele ontdekkingen doet.. Ook de andere hoofdpersonen komen wordt niet uitgewerkt. Daardoor blijft het boek oppervlakkig. Dit leidt ook tot een oppervlakkige spirituele boodschap. Jammer de boodschap had zo mooi kunnen zijn.
0	Het enig wat nog een beetje aardig is aan deze novelle is de omslag. Misschien is het lastig om in kort bestek een thriller te schrijven maar dit cadeauboekje van de Maand van het spannende boek ga ik snel vergeten. Het verhaal zit niet goed in elkaar en het taalgebruik vind ik ook niet best.
0	Ben het in grote lijnen met de voorgaande recensenten eens. Ik vond het vooral een langdradig boek, met nauwelijks geloofwaardige karakters. Een tegenvaller, na Zinloos geweld, mijn vorige boek van Appel.
0	Het verhaal is een standaard whodunnit thriller, de personages zijn oppervlakkig en karikaturaal en eigenlijk wist ik al vrij snel wat er gebeurd was en wie het gedaan had. Op zich zit het verhaal wel fatsoenlijk in elkaar, de spanning wordt opgebouwd en de schrijfstijl is goed. Maar ik vind het verhaal vergelijkbaar met het boekje, dun en goedkoop.
0	En weer wordt de formule die groot is geworden door Dan Brown verder uitgemolken. verander wat karakters en locaties en nieuw boek is geboren. Ik ben wel klaar met dit onderwerp, nergens verrassend, nergens spannend.
0	De teksten op de achterflap suggereren dat we veel kunnen lachen tijdens het lezen van dit boek. Van de scenario-schrijver van de Britse tv-serie Cold Feet had ik wat meer verwacht. De hoofdpersoon Stephen McQueen is een acteur met rolletjes als lijk en als verklede eekhoorn. Hij is nu gedurende 145 voorstellingen de understudy van de knappe en gevierde acteur Josh Harper. Josh wil maar niet uitvallen en de kans dat Stephen hem een keer kan vervangen en daardoor kan doorbreken als acteur wordt steeds kleiner. Het huwelijk van Josh met zijn knappe Amerikaanse echtgenote Nora gaat niet over rozen. Stephen wordt verliefd op haar. Josh gebruikt hem als alibi voor zijn escapades onder de belofte dat hij een keer “ziek” wordt zodat Stephen hem 3x kan vervangen. Door allerlei verwikkelingen loopt alles uit de hand, maar tenslotte is er een happy end voor Stephen. Het verhaal is dunnetjes, heeft soms absurde wendingen, maar het is helaas meer chicklit dan ik had gehoopt.
0	Het kostte me veel moeite om door het boek heen te komen. Dit verrast mij omdat ik wel erg geniet van de Hof van... serie van Sarah j. Maas. Het hoofdpersonage kon geen enkele sympathie bij me opwekken. Ze was vrij dom en erg arrogant. Ook vond ik het verhaal niet spannend en pakte het me niet. Ook niet op de momenten dat de hoofdpersonage bijna stierf. Veel gebeurtenissen waren erg voorspel. Het boek viel me tegen en ik ga de vervolgen ook niet lezen.
0	helemaal eens met Maria. Hoe is het mogelijk, dat Zoe Heller zo'n mooi ander boek schreef? (Kroniek van een schandaal)
0	Pfff... niks voor mij.
0	Ik was niet ondersteboven van dit boek. Als Olga, de hoofdpersoon over haar verleden vertelde vond ik het wel spannend om te weten wat er met haar gebeurd was maar ik vond dat er te veel over het SM-gedeelte verteld werd. dit kon mij niet echt boeien. Ook snapte ik niet dat iemand zover kan gaan in deze wereld. Ben blij dat ik het uit heb.
0	Hoewel de plot in eerste instantie wel aardig is, heb ik na 110 blz. de moed opgegeven verder te lezen. De karakters missen elke originaliteit, hebben de diepgang van een boterhamzakje en komen zo uit de cliché fabriek. De auteur geeft in deze roman de een merkwaardig beeld van vrouwen. Waarom wordt van van Impe consequent alleen de achternaam vermeld en van de wonderschone Hannelore,in wier aanwezigheid elke man, vastzittend aan een kleurloze en een door de jaren uitgezakte echtgenote, een stamelende sukkelaar lijkt te worden, alleen de voornaam? Geen aanmoediging om meer van hem te lezen.
0	Aspe verbaasd er zich over dat de inhoud van dit boek zo weinig teweeg gebracht heeft in Vlaanderen: ik vermoed dat de meeste lezers, net als ik zijn in slaap gesukkeld bij dit onintressant verteld, totaal verwarrend, saai verhaal. Dit was, voor mij dan ook de laatste Aspe die ik las; ik ben de laatste keren te vaak ontgoocheld geworden.
0	Wat een teleurstelling! Ik heb alle boeken van Grisham, maar na deze ben ik eigenlijk niet meer van plan een Grisham te kopen. Zonde van mijn geld.... als ik een roman wil lezen koop ik wel zo'n flutromannetje. Die zijn zelfs spannender als deze...........
0	Ik begon vol goede moed aan Viproom, maar ik kwam maar niet goed in het verhaal door de warrige manier van schrijven en teveel uitweidingen over allerlei niet-belangrijke zaken. Daardoor kon ik geen connectie maken met de hoofdpersonen. Ik moest in het begin veel terugbladeren om de draad weer op te pikken, maar daar ben ik later mee gestopt, dat leest niet fijn. De laatste 100 bladzijdes wordt alles wat lekkerder geschreven, maar voor mij was toen het leesplezier er al af. Het is grappig om te zien dat er ook hoge waarderingen voor dit boek zijn, dus voor diegene die Viproom nog wil lezen zal dit de nieuwsgierigheid misschien wel groter maken!
0	Matig boek. Je krijgt een meisje te zien dat studeert, werkt en kotst. Meer niet. De diepgang en achtergronden van haar ziekte ontbreken. Zijdelings wordt haar moeder als factor voor de problemen genoemd.
0	Het is niet mijn ding. Het verhaal is erg voorspelbaar en erg soft. Ik heb het boek uitgelezen maar verschillende pagina's diagonaal gelezen. Ik vind het geen aanrader. Helaas.
0	Blablablablablablablablablablxbbdjshxhdbsjxibhdbxj if bnejsixhbrbduxhcbf bd hjdbdnjjdjbdjdhdjdjdhjzjjzndndndjxdhdjxxbbfrjuxvhbdbsuxbdb
0	Dit is echt met stip het slechtste boek wat ik dit jaar gelezen heb. Eerdere boeken van Helen FitzGerald konden mij wel bekoren; zwarte humor/ thriller-chicklit, heerlijk. Deze is echter totaal ongeloofwaardig en een verspilling van mijn tijd. Ik ben blij dat ik er geen geld aan uitgegeven heb!
0	Een snel tussendoor boekje, verder niet zo heel bijzonder!
0	Met enthousiast wervend taalgebruik en schijnbaar soepele taalspelletjes alleen maak je van een roman nog geen volwaardig literair werk. Verwijzingen naar Montaigne zijn ongeïnspireerd verweven in een oppervlakkige beschouwing over het schrijverschap versus de receptie van geproduceerd werk. Het is de soort karikatuur van postmoderne werken waar Nederlandse schrijvers wel eens vaker faliekant mee de mist in gaan (Leon de Winter, ik kijk naar jou!).
0	Het eerste deel over de selectie en de oprichting van de 'delta force' was een erg mooi verhaal. Waar ook op detail in gegaan wordt. Het tweede deel waar het om de missies gaat vind ik dat het verhaal erg achteruit gaat. Er wordt niet op details ingegaan en verliest het de spanning die in het eerste deel wel had.
0	Ik vond het een goed plot, maar de schrijfstijl vond ik niet pakkend; erg hoekig en hier en daar zelfs bevreemdend.
0	Een gebeurtenis die van grote invloed was voor de wereldpolitiek wordt in dit boek neergezet als een niemendalletje.
0	Daar is alles mee gezegd voor mij.
0	Er is bijna meer aandacht besteed aan de cover dan het verhaal. De schrijfstijl is dik oké: het leest vlot en de zinnen zijn niet te moeilijk. Maar het voelt alsof de schrijfster een begin en een 'verrassend' einde heeft bedacht en dan iets ertussenin heeft verzonnen om het op een boek te doen lijken... Nee, helemaal geen fan.
0	Het verhaal had in de helft van het aantal pagina's geschreven kunnen worden; het boek bevat veel herhalingen en is langdradig. Bovendien vind ik het zeer verwarrend dat de auteur van de hak op de tak springt wat betreft de verschillende periodes en gebeurtenissen. Ik vond het interessant om alle feiten te lezen, zoals zij ze ziet, maar ik had dit liever chronologisch.
0	In dit boek gaat de verhaallijn geheel ten koste van de wil van de schrijver om de lezer maar zoveel mogelijk te laten weten dat hij zijn weg wel weet in de culinaire wereld. Dat is erg jammer want de schrijver heeft een leuke schrijfstijl. Hiermee schiet hij zijn doel ruimschoots voorbij.
0	Niet echt een verhaal wat blijft hangen en de problemen blijven allemaal erg oppervlakkig. Misschien was dat ook wel de bedoeling van de schrijfster. Ik vond ze ook erg van de hak op de tak springen en ook het constante gespring in de tijd droeg niet echt bij aan het leesplezier. Wel een aardig inkijkje in het leven van Marokkanen in een Nederlandse wijk. Af en toe was de humor wel leuk maar ook vaak erg puberaal of tè. Aardig tussendoor boek maar geen topper.
0	Ik sluit mij helemaal aan bij eerdere reacties. Cornwell heeft een 200 pagina's nodig om alle karakters weer eens voor te stellen, inclusief de wonderbaarlijke wederopstanding van Benton. En vervolgens kabbelt het boek rustig naar een eind, zonder dat het mij weet te boeien, zo goed als zonder spanning. En het eind, tja, er vallen doden, maar ik ben bang dat we 'Haarbal' nog wel eens tegen kunnen komen. Als Cornwell nu slim was geweest, had ze met dit boek (of al in een eerder boek!) definitief met hem kunnen afrekenen en zou zij daarna met frisse moed aan een echte Scarpetta kunnen gaan schrijven. Toch nog twee sterren, omdat het vlot geschreven is, want dat kan ze.
0	De eerste hoofdstukken die ik las waren bijna niet door te komen. Ik heb het boek eigenlijk dan ook weg gelegd om hem nooit meer op te pakken. Toen het boek ook als luisterboek beschikbaar werd op Storytel heb ik die maar aangeklikt. Daardoor werd het al iets beter. Nog steeds was ik niet overdondert, maar ik bleef wel luisteren. De hoofdpersoon Morgan Sheppard is zeer onsympathiek. Hierdoor werd het moeilijk om je in te leven in de situatie waar hij zich in bevond, het verhaal draait immers om hem. Hiernaast was het voor mij op de helft van het boek al duidelijk wie het gedaan had en hoe dat gegaan was. Helaas klopten mijn vermoedens en was er niets spannends meer aan. Het slotstuk van het boek is daarnaast erg langdradig en had veel korter gekund. Het boek was een leuk concept, de uitvoering is gewoon niet goed gedaan. Een gemiste kans.
0	De hoge verwachting is niet helemaal waargemaakt. Wel een goed verhaal, onderhoudend en vlot geschreven. Je leest het zo weg. alleen had ik het spannender verwacht...meer tergend, enzo. Het verhaal kabbelt meer dan dat er spanning wordt opgebouwd. Een gemiste kans, toch wel een intrigerend verhaal.
0	Op basis van het aantal sterren, hadden ik gekozen voor een boek van Karen Rose. Mijn jongste heeft het voor mij gekocht voor Sinterklaas. Mijn voornemen was om de Challenge met dit boek te beginnen. Begon enthousiast aan het boek. Echter kreeg ik snel genoeg van de hoofdpersonages. De schrijfstijl kwam op mij over alsof ik, net als vroeger lang geleden, een flutromannetje las. Nu vond ik de verhaallijn m.b. t. de moord op de vrouw in het busje en alle moorden die er op volgen waardoor Paige en Grayson steeds verder verstrikt raken in het gevaar dat op hen loert en hen zelfs achtervolgt. Toch ontsnappen ze op het nippertje een bom aanval en redt Grayson Paige. De hoofd personages worden goed uitgediept, maar wel op zo'n flutromannige (weet niet hoe ik het anders moet omschrijven) manier. Plot is enigszins voorspelbaar. Er mag van mij wel meer spanning inzitten. Ik geef het 3 sterren.
0	Niet veel beter dan een willekeurig Bouquetreeks- romanetje. Beter uitgewerkt, want meer bladzijden, maar verder weinig boeiend. Zonde van je tijd.
0	Helaas maakte dit boek geen indruk op me, het bevatte alle ingrediënten voor een geweldig boek: familiegeheimen, vroege sterfgevallen, wezen, gezinnen verbonden door een eeuw van verwikkelingen en liefde. Maar de vertaling was zo slecht dat ik daarom ook de Engelse versie las. Het klopte wat ik vermoedde, zo werd het Engelse woord “Well” steeds vertaald door “Nou” aan het begin van een zin. Zo vaak dat ik me eraan ging storen omdat het net zo goed weggelaten had kunnen worden. Daarnaast had de vertaalster eveneens niet de moeite gedaan om synoniemen te gebruiken voor darling, honey sweathart, babe etc, er werd continue “schat”. gebruikt. Ik ondervond geen band met de personages, de protagonist, Grania, was tegelijkertijd zowel over- als onder aanwezig. Intussen waren de meeste andere personages gewoon "daar". Over het algemeen gaf het boek drie geweldige verhalen weer over respectievelijk voor Grania, Aurora en Matt. Hoewel het verhaal werd onderbroken door dagboekaantekeningen die bedoeld waren om de lezer vooruit te helpen, verwarde het me meer dan dat het hielp. Omdat ik me zo ergerde aan de vertaling heb ik het boek in het Engels gelezen dat ik veel beter vond. Daarom krijgt de originele versie twee sterren meer.
0	Door de resenties had ik meer verwacht van dit boek. Half weg het boek had ik al door wie het gedaan had. Het eind vond ik tegen vallen. Heb betere thrillers gelezen.
0	Ik ben begonnen aan dit boek, maar ik ben echt niet verder gekomen dan hoofdstuk 1. Ik vond de tekst echt veel te grof en ranzig, dus ik ben afgehaakt. Ik vind het wel jammer dat ik dus de rest van het verhaal niet weet.. Maar ik heb het er niet voor over om nog meer van zulke tekst te moeten lezen.
0	"Is het erg om onzeker te zijn?" is een dun boekje met korte, onsamenhangende teksten. De titel sprak mij aan, maar toen ik in het boek begonnen was, wist ik al gauw dat het niet mijn ding is. Ik lees liever een echt verhaal, of in ieder geval een samenhangend geheel, en het gaat veel over seks, wat ik dan al gauw niet meer interessant vind. Sowieso boeiden de teksten mij weinig en ik heb er niet om kunnen lachen. Ik had ook nog nooit van Lena Dunham gehoord. Misschien is het interessanter om te lezen als je fan van haar en/of de serie Girls bent. Ik vond het wel fijn om mijn gedachten even te kunnen verzetten met dit boek. Ik hoefde er niet veel bij na te denken en las de woorden zonder ze goed in mij op te nemen, maar het was welkome afleiding. Daarnaast vind ik het een origineel boek en het is eerlijk en open. Dat mag ik wel. Daarvoor in ieder geval 2*.
0	Dit boek werd zo aangeprezen dus ook ik wilde dit lezen. Wat een teleurstelling. Heb mij door honderd of nog wat bladzijdes heen geworsteld (bijna tweehonderd denk ik) totdat ik zo moe werd van het gezever en dat gejeremieer van de hoofdpersoon dat ik snel even doorgebladerd heb naar de laatste bladzijdes en even het eind heb gelezen. Had zoiets van ok, is dat het? Wow wat triest als je alles gelezen hebt en hier op uitkomt. Ben blij dat ik hier niet nog meer tijd aan heb besteed, Had er eigenlijk nooit aan moeten beginnen dat dan ook wel weer. Maar een mens gaat toch af op recensies van anderen. En je denkt bij jezelf misschien is dit wel een juweeltje, not! Zonde van mijn tijd.
0	Ik houd van spannende historische (relatief realistische) verhalen, maar bij dit boek ben ik niet verder dan 40 bladzijden gekomen. Ik heb dus misschien geen recht van spreken omdat ik het hele boek niet heb gelezen, maar ik had de hele 40 bladzijden het idee dat ik een soort van inleiding aan het lezen was. "Wanneer begint het verhaal nu" bleef ik maar denken. Ik heb alle boeken van Philipp Vandenberg gekocht en ben met deze gestart dus ik hoop dat dit een uitzondering is.
0	Dit boek is zonde van je tijd, al besefte ik dat pas toen ik het uit had, het feit dat ik het heb uitgelezen verdient 2 duimpjes, het verhaal is te flinterdun en nauwelijks spannend
0	Eerlijk gezegd was ik blij dat ik het boek uit had. Pas halverwege begon ik wat geboeid te raken, na zo'n 200 bladzijden, en dan komt eindelijk alles in een stroomversnellinkje. Op zich zaten het plot en het verhaal goed in elkaar, maar bleven de karakters voor mij vrij plat. En ook het feit dat maar 2 rechercheurs op deze moordzaak gezet werden, vind ik wat ongeloofwaardig. De spanning slaat ook pas echt in het allerlaatste deel van het boek toe en dat is voor mij te laat.
0	Tot nu toe alle boeken van Nicci French gekocht, maar mij bekruipt steeds meer het gevoel dat het duo de laatste tijd de boeken 'fabrieksmatig' in elkaar prutst. Dit verhaal is zouteloos, voorspelbaar, geen levensechte karakters, slordig plot. Niet te vergelijken met bijvoorbeeld Onderhuids, veel spannender en beter. Ze zijn nu een hype en doen niet veel moeite meer echt goede boeken te schrijven.
0	Als er een boek slecht is dan is het dit boek. slecht taalgebruik en ook nog een een onzin boek. het was dat het Moest anders had ik hem gelijk weg gemikt
0	De eerste deel labyrint renner was fantastisch spannend en opbouwend ik was heel nieuwsgierig naar de schroeiproeven deze begon zeer goed maar uiteindelijk ontzettend saai op het einde nog wel erg spannend. Maar de doodskuur was in het begin ook goed door te komen maar halverwege gestopt met lezen en een andere boek gelezen en weer proberen verder te lezen maar helaas het verhaal kon me niet meer boeien te langdradig en te onzekere hoofdpersonen had het gevoel dat ik steeds hetzelfde zat te lezen en geen klap verder kwam jammer had zoveel verwachtingen na het eerste boek. Ik heb het boek niet uitgelezen jammer maar ik pak gewoon een nieuwe boek.
0	Het is een erg indrukwekkend verhaal, maar ze verteld steeds hetzelfde. Ik vond het niet lekker geschreven, zodat ik me een beetje ging ergeren aan de schrijver.
0	Het boek kon mij niet boeien; ik heb het daarom niet uitgelezen. Toch twee sterren omdat ik 1 ster reserveer voor boeken die naar mijn mening nooit geschreven hadden moeten worden....
0	Het verhaal is zoete koek en voor mij ongeloofwaardig. Carol wordt beschreven als zijnde slim, had ze er ook iets mee moeten doen. Ik ben niet tot diep in de nacht blijven doorlezen en de vergelijking met Donna Tartt lijkt mij niet terecht.
0	Met groot enthousiasme was ik begonnen in het rollenspel van Pierre Lemaitre. Het eerste deel vond ik zeer goed. Bij het tweede deel echter heb ik het niet volgehouden en heb het boek dan ook weggelegd. Literair? Zeker...Origineel? Ja.. Maar heel dat gedoe met de gijzeling kon me niet boeien.
0	Het viel me wat tegen, een verdwenen meisje in een bos, een vermoordde pedofiel, ik vond het wat verwarrend allemaal.
0	een tegenvaller voor mij, het duurde tot pagina 150 alvorens het een beetje spannend werd. Vrij saai geschreven en ongeloofwaardige personages. Veel te langdradig.
0	Ik moet eerlijk zeggen dat ik dit boek niet zo boeiend vond. Het hele idee dat een kat zou weten wanneer iemand sterft, vind ik op zich wel interessant. Maar het boek zelf vond ik echt saai. Het is echt droog geschreven, heeft geen duidelijk doel en de verhaallijn is afwezig. Eigenlijk had het allemaal in één zinnetje gekund... Eigenlijk zonde van mijn tijd.
0	Dit was echt het slechtste tot nu toe in de Sara Linton-reeks. Al dat geweld: rondvliegende kogels, stukken hersen en hersenpan, ogen die uit de kas zijn geraakt enz. Een goed en spannend verhaal kan ook verteld worden zonder al die nodeloze bloederige details. Je kunt Onzichtbaar beter niet lezen als je eet. Dan vergaat de honger je al snel. Dit was inderdaad too much. Ik heb Onzichtbaar wel uitgekregen maar dat heeft moeite gekost. Het einde was toch geen grote verrassing, helaas. Zouden ze daar in het zuiden van de VS echt zo puriteins zijn wat betreft sex, en iemands sexuele voorkeur? Ik irriteerde me een beetje aan Sara's voor ons nogal preutse gedachten. Hopelijk bevalt Karin Slaughters' volgende boek beter, want haar eerste heb ik met plezier gelezen.
0	Voor de leesclub van Thrillzone heb ik dit kort en krachtige verhaal van C. Bossers mogen lezen. Mijn gevoelens over Bangkok Blues zijn erg dubbel Aan de ene kant heb ik mij zeer vermaakt met de spannende en soms heftige gebeurtenissen, en de soms hilarische Vlaamse uitdrukkingen, aan de andere kant miste ik diepgang en emoties bij de hoofdpersonage, overige personages beleven ook erg op de vlakte.
0	Jammer genoeg heb ik me door de recensie van Crimezone (de zeer positieve beoordeling van Gerd) en de reputatie van Schlink laten verleiden dit boek te kopen. Nu zit ik met een pil van drie thrillers waar ik me met veel moeite door de eerste heb heen geworsteld. Nu ben ik heel wat oudere heren detectives gewend, maar deze Selb is weinig interessant. Het verhaal wil maar niet spannend worden, de personages zijn vlak en boeien weinig. Selb drinkt en eet graag en verzorgt zijn poes en hij heeft een fout verleden. Maar daar heb je toch nog geen interessante thriller mee?!
0	Nieuwsgierig naar de inhoud van de verschillende verhalen. Na enkele anekdotes was deze nieuwsgierigheid al snel verdwenen. Elke gebeurtenis wordt ongeveer op dezelfde manier verteld, waardoor de aantrekkelijkheid om ze te lezen sterk afnam. De illustraties bij de diverse verhalen zijn wel aansprekend.
0	Een prettig boek om te lezen maar niet echt verrassend. Er zijn zoveel boeken over dit soort dingen en dan een politieman en een journalist die de boel uitzoeken. het proloog was wel spannend maar ik kan niet zeggen origineel, erg cliché. Ik heb het wel uitgelezen omdat het simpel te lezen was, maar een topper is het voor mij echt niet.
1	De verzamelaar van John Fowles heb ik zo'n twintig jaar geleden gelezen. Het heeft zoveel indruk op me gemaakt dat ik daarna vrijwel alle publicaties van Fowles ben gaan lezen. Alleen al de aanblik van de omslag bezorgt me nog steeds kippenvel. Een zeer beklemmend boek en een absolute aanrader.
1	Was benieuwd naar Nesbø zonder Harry Hole. En ja, het is zeker anders. Het is sowieso een anders opgebouwd verhaal . Het is en blijft duidelijk een Nesbø met een als altijd verdiende hoge waardering.
1	Dit is voor mij het beste boek aller tijden.Ik kreeg het als tienjarig meisje van mijn moeder, toen mijn vader net was overleden. Het heeft me erg geholpen in een moeilijke tijd. Het gaat over de dood, maar eigenlijk is het een spannende avonturenroman. En zo ontroerend. We zijn inmiddels veertig jaar verder. Ik pak het boek nog af en toe uit de kast. Het grijpt me nog steeds erg aan. Zieke Kruimel op zijn bedbank, die zijn broer en held Jonathan verliest. En dan het sprookjesachtig hiernamaals, waar ze herenigd worden. Kippenvel.
1	Hoe verder ik in het verhaal kom, hoe beter de boeken en de avonturen worden! Het belangrijkste gevecht in het verhaal vindt wel aldoor plaats in de laaste hoofdstukken, waardoor het misschien een beetje te snel gaat, maar het blijft een mooi verhaal vol spanning, drama en natuurlijk romantiek. Ik ben erg benieuwd naar het volgende deel waarin prins Ash de hoofdrol speelt en een manier zoekt om bij zijn geliefde koningin Meghan te zijn.
1	Geeft een andere kijk op bekende of beroemde personen. Is hun werk minder waard omdat ze in onze ogen iets onmenselijks doen? Zijn verweer : daardoor heb ik voor zoveel anderen iets kunnen betekenen. Doet mij ook de vraag stellen : 100.000euro of meer per jaar aan 1 kind besteden of met hetzelfde geld misschien 100den anderen helpen met goede zorg en goed onderwijs. Interessant en goed leesbaar.
1	Een van de beste boeken die ik gelezen heb. Spannend en makkelijk te lezen. Ik heb het boek zonder de bijbehorende filmpjes gelezen.
1	Heerlijk luguber verhaal dat leest als een sneltrein.
1	Gerard Nanne is er met zijn eerst boek in geslaagd een om boeiend verhaal te schrijven. Deze lezer is onder de indruk van de kwaliteiten van deze schrijver en kan niet wachten op zijn tweede boek.
1	Een kleine moeite is een heerlijke good read over een jongen die geen keuzes kan maken. Wanneer hij in de veertig is, komt hij erachter wat de gevolgen zijn van niet kiezen, maar ook van kiezen. Een erg lekker verteld verhaal, gulle pen, vol vaart. Soms bedrieglijk snel gelezen, waardoor bij teruglezen eigenlijk pas blijkt hoe goed het is.
1	Lekkere schrijfstijl, leuke personages kortom een thriller zoals ik hem graag lees. Totaal verrast door het plot, had hier geen rekening mee gehouden. Ga zeker meer van deze schrijfster lezen, kende haar niet.
1	Prachtig geschreven roman over een jongetje die op dramatische wijze zijn vader heeft verloren en dan in de kleom komt met de directe omgeving, zijn grootmoeder, moeder en buurman die allen vooral met zichzelf bezig zijn en zijn leven niet bepaald eenvoudiger maken. Een debuut, growing-up novel, geschreven met de kracht van een ervaren grootmeester. Uniek debuut!
1	Het lijkt wel of de boeken van Linda jansma steeds beter worden. Na vrij spel wachtte ik met smacht op haar nieuwe en ik heb meteen het e-boek gekocht toen het uitkwam. En weer is het een geweldig verhaal. Over Mara een hacker die gevaarlijke informatie ontdekt in het computernetwerk van een filmbedrijf. De tweede persoon in het boek is de Iraakse Imara en haar verhaal volg je eerst apart. Later komen ze samen en dan begint het pas goed! Een verhaal met vol vaart waarin de ontvoerde kinderen van Mara centraal staan. Ik ben nu officieel fan van Linda!
1	Eerder vertalingen gelezen van deze schrijver, maar lezen in de oorspronkelijke taal is bij deze schrijver een aanrader. Er zit een bepaalde humor in dit boek wat niet vertaald kan worden. Het idee van songteksten verwerken in het verhaal wordt helemaal doorgevoerd en als muziekliefhebber een fijne toevoeging om de hoofdpersoon beter te leren kennen. Veel te snel uitgelezen..
1	Om maar met de deur in huis te vallen… ik heb wederom aan de lippen gehangen van Toni Coppers! Wat een heerlijk boek, zo ogenschijnlijk gemakkelijk geschreven maar zo vernuftig in elkaar stekend! In deze thriller steekt Liese het Kanaal over, zij volgt haar intuïtie naar aanleiding van een telefoontje van haar ex-vriend Simon. Niets is wat het lijkt en naarmate het verhaal vordert halen zij en haar team de onderste steen naar boven om uiteindelijk deze stenen op hun welbekende plek te laten vallen. Buiten “De zaak Magritte” was ik niet bekend met de boeken van Coppers, desondanks is dit boek over commissaris Liese Meerhout ook prima los te lezen. De zoektocht naar de moordenaar en de privéperikelen van Liese, en dat allemaal geschreven in die prachtige Vlaamse taal, ik hou ervan, maken dit boek een pareltje om te lezen!
1	Heerlijk boek, ik heb het in 1 dag uitgelezen. Makkelijk leesbaar, spannend verhaal en een goed einde. Prima boek voor een middag op de bank op een druilerige dag!
1	Je moet het je maar eens voorstellen, je wordt wakker in een vreemd bed in een ziekenhuis. Je grootvader maakt je wijs dat je ouders verongelukt zijn en dat je helemaal geen zusje hebt. Meer en meer vragen stapelen zich op maar antwoorden zijn nergens te vinden.Je denkt dat je een 'normaal' leven leidt maar uiteindelijk blijkt dat je hele leven één opgezet spel is!
1	Een hard verhaal die soms best grof werd vertelt, maar wat niet echt stoorde, omdat het gewoon bij heet verhaal past. Wel een verhaal om over na te denken als je het uit hebt.
1	Naar boven afgerond: 4 sterren. Een spannend boek met verschillende verhaallijnen die op het eind weer mooi naar elkaar toe verweven worden. Ook een beladen onderwerp. Vraag die bij mij bleef hangen: maakt niet alleen liefde blind maar soms ook de onvoorwaardelijke liefde voor je kind(eren)? Knap verhaal van Lisa Gardner.
1	De volgende intrigerende serie van James Patterson. Weer met een enigsinds rebels clubje wat niet helemaal volgens het politieke politiespel werkt, maar vanuit een heel andere invalshoek. Ik kijk met groot genoegen uit naar de volgende in de reeks.
1	Een aanrader om te lezen. Geschreven in dagboekvorm. Leest vlot en er zijn heel wat grappige passages waardoor het leven in het bejaardentehuis gerelativeerd kan worden. Toch is het een realistische beschrijving van het leven hoe het is in een bejaardentehuis, ook met de minder goede en triestige momenten in het leven. Maar door de humoristische passages is het een ontspannend boek.
1	Wat bezielt een moeder om van het 44ste verdiep te springen, en dit op het moment dat haar dochtertje in haar eetstoeltje zit? Leo wil hier het fijne van weten, eens te meer omdat zij de moeder is van hun dochtertje. Hij zelf is journaliste en presentator van een crime programma op televisie en kent dus wel vele wegen van een goed onderzoek. Zijn team en hijzelf gaan op onderzoek maar geraken al gauw verstrikt in een politiek web van fraude en omkoperij op het hoogste niveau. Met nieuweling Amy klikt het niet alleen op onderzoeksveld maar gaat het er vele dieper en intenser aan toe. Een geweldig debuut van deze auteur john winkel dat vraagt naar meer. Ik kijk uit naar het vervolg van dit geweldig duo Leo en Amy.
1	In tegenstelling tot eerdere recensies ben ik tevreden over "De kortste nacht" . Met alle boeken van Rene Appel heb ik wel het idee dat het zo zou kunnen gebeuren. De verhalen zitten zo in elkaar dat het maar zo zou kunnen. Schrijfstijl is prettig en nodigt uit tot verder lezen.
1	Een dagboek die erg makkelijk wegleest, aan 1 stuk door of soms een stukje. Vol met humor, wijsheden, inkijkjes in zorgtehuizen (hopeloos) en ouderdom. Maar ook scherpe randjes en verdrietige dingen in een sausje van humor.
1	Eindelijk weer een vervolg in de Sara Linton/Will Trent serie. En wat voor een vervolg! Weer een fantastische Karin Slaughter (ik had niet anders verwacht!). Vanaf de eerste bladzijden zit de spanning en beklemming er in en is het boek niet meer weg te leggen. En wat een geweldig verhaal is dit weer, iets wat altijd op zichzelf staat in elk nieuw deel. Ook in dit boek staat het op zichzelf, al worden zowel Sara als Will erbij betrokken. Hun liefde komt ook aan bod, evenals hun klasse-verschillen, haar ouders, haar zus. Kunnen ze het verleden eindelijk loslaten? De thriller van het verhaal is van deze tijd, iets waarvan je je kan voorstellen dat het kan gebeuren, iets waar je over gaat nadenken. Het verhaal zit heel goed in elkaar, karakters weer herkenbaar neergezet. Wat een aanrader!
1	Ik heb de documentaire gezien en die vond ik indrukwekkend maar dit boek is geschreven met zoveel liefde, respect, hoop, angst en machteloosheid. Pff. Aanrader
1	Een geweldig boek, het leest als een trein. Dit is echt een aanrader
1	Omdat ik had gelezen dat Insomnia van Jillian het tweede boek was met inspecteur Bobby Dees ben ik eerst Doodsangst gaan lezen. Daar heb ik geen spijt van. Het gebeurt niet zo vaak dat ik een boek lees waar ik zo snel in zit en dat ik zo snel uitgelezen heb als dit boek. Het is spannend vanaf de eerste pagina tot de laatste, zeker een aanrader voor thriller liefhebbers.
1	Een adembenemend glazen huis in het midden van een bos ... 6 zeer uitgesproken karakters ... de vlotte schrijfstijl van Ware en wat heb je ? Een boek dat je op een goede 2 dagen (tussendoor moet er namelijk ook gewerkt worden) verslind ... ècht verslind. Is het ècht heel eng of nagelbijtend zoals er op de achterflap gesuggereerd wordt ? Neen dat niet ... ècht eng niet, maar wel super super spannend. Ware schrijft 6 totaal verschillende individu's zo'n karaktertrekken toe dat je het gevoel hebt de personages te kennen. Iedereen kent wel iemand die zo'n flapuit is waardoor hij/zij meermaals ruzie stookt. Iedereen kent wel een overbezorgde mama die constant moet checken of alles nog wel in orde is met haar kind. We kennen allemaal wel iemand die zo perfectionistisch is die op het randje balanceert van hysterie. Zet zo'n 6 mensen samen in het midden van een bos, in een glazen huis, op een vrijgezellenweekend ... en je hebt de garantie dat er iets te gebeuren staat. Ik kan maar 1 ding zeggen : Ruth Ware ik wens je nog heel veel fantasie toe ...
1	Tja het zit erop...mijn vierde deel van het prachtige verhaal, Lila en Elena zijn nu volwassen terwijl Elena getrouwd is en een bekende schrijfster is, maar volledig met de "liefde", "moederschap" in de knoop zit, is Lila teruggekeerd naar Napels, heeft zich terug een plaats gegeven in de wijk. In het 4 de deel krijgen we echt de volwassenheid te lezen van de twee vriendinnen, vriendinnen die elk op hun manier nog altijd een levensweg zoeken, liefde zoeken maar ook een plaats binnen hun vriendschap. Ik vind wederom het vierde deel heel mooi en zeer emotioneel, buiten een klein stukje, het laatste stuk vond ik persoonlijk een klein beetje langdradig maar neem ik er met plezier bij. Misschien dat mijn medelezers dit wel anders zien. Met spijt neem ik afscheid van de "wijk" te Napels. Met spijt zal ik de levens van Lila en Elena moeten loslaten, pluim voor de auteur, aanrader voor lezers die graag een mooi en emotioneel levensverhaal willen volgen.
1	Een spannend boek. Vanaf bladzijde een wil je het raadsel oplossen. Wie zijn de daders van dit vandalisme en hoe komen ze er achter. Door goed speurwerk in de klas wordt het raadsel opgelost. Mooi geschreven.
1	Als radiomaker van een cultuurprogramma kom je niet alleen met artiesten maar ook met auteurs in aanraking. Dave Boomkens is ook zo iemand. Anderhalf jaar geleden ontmoette ik hem in de studio van onze omroep omdat hij een prachtige biografie had geschreven over Liesbeth List... En nu viel het boek "Een leven lang geleden" bij mij op de deurmat.... Een meeslepende biografie over het leven van Getty Kaspers. Zij was de leadzangeres van de Nederlandse popformatie "Teach Inn"... in 1975 deden zij mee met het Eurovisie songfestival en wonnen tot op heden de laatste keer voor Nederland. Na 44 jaar zijn ze wat in de vergetelheid geraakt en Dave heeft Getty opgezocht en met en over haar een prachtige biografie geschreven. Samen met Getty kijken zij terug naar haar leven. Ook vertelt zij over een liefdesverhouding dat in een enorm drama eindigde . Ze vertelt over dat ze teruggaat naar h aar geboorteland Oostenrijk. Ze vertelt over haar man die lijdt aan ALS en aan de gevolgen hiervan uiteindelijk overlijdt. En vanzelfsprekend gaat het jaarlijks weer over Dingedong, het winnende songfestivalnummer uit 1975... Dave weet dit als geen ander te verwoorden. En zowel Dave als Getty zullen het nieuwe seizoen acte de précance geven in mijn radioprogramma. Op www.bekijktmaar.com zal komen te staan wanneer ze komen. 2 uur lang op zondagavond van 19.00 tot 21.00 uur. VEEL LEES & LUISTERPLEZIER. Maus Granaat (programmamaker & presentator Radio Beverwijk afd. kunst, cultuur en entertainment).
1	Boek net uit! Wauw!!!!!!!!!!!! Woorden schieten tekort en zullen dat ook altijd doen! Wat een FAN-TAS-TISCH verhaal! Zo gedetailleerd geschreven alsof ik er middenin stond. Soms heb je van die boeken waarbij je maar door wilt blijven lezen. Ik lees heel veel boeken, maar dat gevoel van maar willen doorlezen heb ik niet zo vaak. Dit boek echter, is er daar wel 1 van! Het is meelevend en spannend, zelfs de liefde vloeit er voelbaar in door! Als je van Fantasy boeken houdt dan MOET je dit boek echt lezen! Ik kan niet wachten op het volgende boek!!!!!! Nog steeds sprakeloos!!!!
1	Echt een top thriller, hij staat in ieder geval in mijn top drie van de 'ineenademuitleesboeken'. Jammer vind ik wel dat je het boek dan zo snel uit hebt. Grisham beschrijft naar mijn mening heel goed de angst die iemand kan hebben zonder indentiteit. Ook wordt de charme van Italië naar mijn mening heel goed in beeld gebracht, ik ben er nog nooit geweest maar kan er nu wel een heel goed beeld van schetsen. Verder is het echt weer een ouderwetse Grisham. Misschien niet naar onderwerp etc. maar wel in charme en verteltrant.
1	Prachtig boek echt weer een pareltje van Dan Brown. Ik zelf ben bekend met Barcelona, dan herken je veel van het boek terug in je eigen beleving. Ik raad het iedereen aan dit boek.
1	Triptiek is mijn eerste boek van karin Slaughter en zeker niet mijn laatste. Hoewel het boek een redelijk dikke turf is (450blz.) en je al vrij vroeg weet wie de dader is verveelt het boek geen seconde! Door de spannende schrijfstijl van Slaughter en de zeer boeiende personages is dit boek een absolute aanrader. Het einde is gruwelijk maar het blijft geloofwaardig. Een absolute aanrader.
1	Dit boek begint met een sterk plot. Een student orthopedagogiek, die artikelen schrijft en vecht tegen onrecht in de maatschappij, ontmoet een vluchtelinge, die haar trauma’s verwerkt en die in onveiligheid geraakt. Het idee van communicerende vaten geeft je het idee dat wat met de ene gebeurt invloed heeft op de ander. En zo lijkt het ook, alsof ze elkaar in een evenwicht of juist uit evenwicht brengen. Daarnaast is dit boek ook verwarrend. Het is een roman met elementen die passen bij een Young Adult, vanwege de leeftijd van de hoofdpersonen en hun ontwikkeling, bij een thriller omdat het heel spannend en bedreigend wordt, en bij een psychologische roman omdat beide jongeren een bijzondere ontwikkeling doormaken. Daarnaast is het verwarrend omdat je op een gegeven moment niet meer weet wat waarheid is en wat alleen maar in het hoofd van de hoofdpersoon gebeurt. Toch klopt dit boek. Het gaat gepaard met een prachtige symboliek die bv ook in dromen tot uiting komt. Communicerende vaten is een intrigerende psychologische thriller die goed in elkaar zit en ook aan te raden is voor de YA-doelgroep.
1	Dit was de eerste keer dat ik iets las van een Vlaamse mannelijke auteur en ik vrees dat ik gelijk verkocht ben om meer te gaan lezen uit dit vriendelijke land. Een goed geschreven eigentijds verhaal heeft Soetewey afgeleverd met een sympathieke hoofdpersoon en de nodige slechteriken. Het boek leest bijzonder prettig mede door de aangename schrijfstijl, met ook wat humor, de korte hoofdstukken en de fijne dialogen. Het leuke Vlaamse taaltje wat hier en daar doorschemert maakt het ook leuk. Ik heb eigenlijk maar 1 minpuntje, er had van mij iets meer spanning in mogen zitten. Het is nu meer een onderzoeksverhaal van een journalist waar je mee meespeurt, en dat is leuk maar de spannende stukjes hadden nog wel iets spannender gekund. Het smaakt wel naar meer en ik zal in de toekomst zeker nog boeken van deze auteur gaan lezen.
1	Wat een geweldig boek! Ik vond dit verhaal nog beter dan Blond 15, het verhaal blijft spannend tot het einde toe. Normaal ben ik niet zo van de detectives maar dit verhaal heeft voldoende thriller-elementen in zich. Tot op het laatst had ik werkelijk geen idee hoe het verhaal zich zou ontvouwen, de uiteindelijke ontknoping is echt geweldig, wat een ontzettend goed verzonnen verhaal van Heleen van der Kemp! Ook leuk is dat we in dit boek lezen hoe de cliffhanger van Blond 15 afloopt, maar dit boek is ook heel goed te lezen zonder eerst Blond 15 gelezen te hebben. Ik hoop dat er snel een vervolg komt met Britt en dochter Bo in de hoofdrol!
1	'Ik weet niet of ik van je houd' is het perfecte zomerboek! Het verhaal is een goede basis voor een chicklit/roman maar ik was bang dat het te ongeloofwaardig zou worden (ik bedoel: wie wil er nou met een vreemde trouwen?). Maar props voor Christina Hobbs en Lauren Billings, want zij hebben het verhaal geloofwaardig én humoristisch neergezet. Ik vind veel chicklits de laatste tijd een beetje flauw qua humor, maar de schrijfstijl van deze dames is erg fijn! Luchtig, grappig én ze zijn niet bang voor een stomende scene tussendoor, zonder dat het meteen een new-adult wordt. Ik wil meer van ze lezen! Erg leuk!
1	Hoe ouders hun kinderen kunnen behandelen! Ze verdienen de naam 'ouders' niet! Ik heb veel respect voor het meisje die haar verhaal bracht.
1	Het is een verhaal dat goed geschreven is. Ik weet niet of het aan de vertaling ligt maar je komt heel makkelijk in het verhaal. Ik heb het met veel plezier gelezen en op het eind zit er nog een leuke twist in het verhaal. Het boek raad ik zeker aan.
1	Als lezer word je vrij snel in het verhaal opgenomen. Het is het 5e deel van de Sara Linton serie, maar goed te volgen ook als je de andere delen niet hebt gelezen. Ondanks het vrij klassieke thema van een kleine gesloten gemeenschap waar een geheim verborgen is, is het zeker een boeiend en redelijk spannend verhaal. De schrijfstijl is vlot en makkelijk leesbaar, waardoor je door het boek heenvliegt en de tijd even stilstaat.
1	Wat schrijft Kerstin Gier geweldige boeken. Eerst heb ik ontzettend genoten van de Edelsteentrilogie, en nu deze serie! Echt geweldig. Liv is een heerlijk personage, in wie je je erg goed kunt inleven! Natuurlijk is er ook altijd een ontzettend leuke jongen, Henry! Zouden ze wat krijgen? Je leest het in deze boeken! =)
1	In dit vierde deel is het de beurt aan Cece (Celaeno) om na de dood van Pa Salt haar afkomst te gaan ontdekken. Cece heeft vanaf haar vroege jeugd een verstikkende relatie met haar derde zus Star. In die relatie is Cece degene is de beslissingen neemt en Star degene die in alles zwijgend toestemt. Als Star na de dood van Pa Salt op zoek gaat naar haar biologische familie, onttrekt ze zich langzaam aan Cece's dwingende leefstijl. Het feit dat Star een eigen leven aan het opbouwen is, laat Cece ontredderd achter. Ze besluit om zelf ook haar afkomst te onderzoeken en reist via Thailand naar Australië. De artistieke Cece heeft een paar semester kunstgeschiedenis gestudeerd, maar door haar dyslexie werd haar dat te moeilijk en ook op de Royal College in Londen lukte het haar niet om de opleiding af te maken. Het verminderde contact met Star en het niet krijgen van waarding voor haar schilderkunst maakt haar onzeker. De aanknopingspunten voor haar zoektocht in Australië zijn de naam van een machtige zakenvrouw afkomstig uit Schotland die rond 1900 leefde en een foto van een beroemde Aboriginal schilder. Aan de hand van de foto vindt ze haar grootvader. Door het ondernemen van de zoektocht naar haar biologische familie, vindt Cece haar liefde voor de schilderkunst terug en leert ze zichzelf te accepteren. Ieder boek van de Zeven Zussen gaat over het opzoeken van de biologische afkomst van de door Pa Salt geadopteerde meisjes, volgens de aanwijzingen die hij na zijn dood verstrekt via zijn advocaat. Ze vinden dan misschien niet altijd wie ze willen vinden, maar door hun zoektocht vinden ze wel hun innerlijke kracht en groeien ze als mens.
1	Dit boek heb ik gewonnen bij een winactie van Hebban. Ik had nog nooit van deze schrijfster gehoord en was dan ook heel benieuwd. In het verhaaltje op de achterkant wordt verteld over een auto met pech langs de weg. In de auto zitten drie kinderen, de moeder is hulp aan het halen. Maar de moeder keert niet meer terug en Jack ontfermt zich over zijn twee jongere zusjes. In het boek zijn drie verhaallijnen aanwezig, die in de loop van het boek bij elkaar komen. Normaal gesproken, als ik een boek lees met verschillende verhaallijnen, vind ik een verhaallijn altijd het mooiste en meest pakkende om te lezen. In dit boek boeiden mij alledrie verhaallijnen evenveel, wat voor mij een aangename verrassing was. Toen de verhaallijnen eenmaal bij elkaar kwamen, kreeg het boek mij echt in zn greep en kon ik bijna niet meer stoppen met lezen. Jack ontdekt op een gegeven moment wie de moordenaar is van zijn moeder en raakt uiteindelijk betrokken bij het politieonderzoek. Ondanks dat je op een gegeven moment (bijna zeker) weet wie de dader is, blijft het boek tot op het einde boeiend om te lezen, mede door de ontzettend prettige schrijfstijl, het einde vond ik subliem en heel mooi beschreven. Wat mij betreft is dit boek een absolute aanrader en krijgt het van mij zonder enige twijfel 5 sterren!
1	Ik ben 16 en voor school waren we verplicht om een misdaadverhaal te lezen en het dan op een creatieve manier voor te stellen. Ik vind dat boek absoluut niet slecht, alleen de vele Duitse woorden ertussen maken het soms wat moeilijk, maar wie ben ik dan weer om daarover te oordelen als ik nog maar 2 jaar Duits krijg. Duivels offer is een mooi, maar niet echt spannend boek. Toch zou ik je aanraden om het eens te lezen.
1	Roslund weet prachtig de criminele wereld van de mensensmokkelaar te schetsen. De slachtoffers komen aan bod maar uiteraard gaat het om de daders, die hun werkwijze en manier van denken speelt een grote rol in dit prachtige verhaal. Ook de reis die de slachtoffers afleggen wordt duidelijk en indringend geschetst. Prachtig om te lezen hoe de Zweedse politie m.b.v. een undercover tot het binnenste van de smokkelaars weet door te dringen. Een boeiend en indringend geschreven boek dat ons ook nog een stof tot nadenken geeft. Nu wachten op het vierde deel dat eigenlijk al aangekondigd wordt.
1	....soms is een belofte houden onmogelijk. En moet je jezelf afvragen of je iemand aan zijn belofte moet/kan houden!!!
1	Een superspannende thriller die zeer vlot vooruitleest, met een beetje een paranormaal tintje aan. I love it! :D
1	Ondanks de eerder negatieve recensie op Hebban ben ik toch wel blij dat ik dit boek heb gelezen. Ik vond het best wel spannend en was toch wel mee in het verhaal van Nora die op zoek gaat naar motief en dader van de moord op haar zus. Soms miste ik enige gevoeligheid (verdriet?) rond het verlies. Ook was ik persoonlijk wel teleurgesteld in de ontknoping, die ik vergezocht vond. Maar hierover kan ik natuurlijk weinig kwijt om niets te verraden voor wie het boek toch nog graag wil lezen! Verder hou ik eigenlijk wel van het genre, misschien ook door de beschrijving van de typisch Engelse plattelandsomgeving, wat me wel aanspreekt. Al weet ik niet of de term "psychologische" thriller wel correct is.
1	3,5 ster. Erg interessant om in romanvorm te lezen wat de invloed van WO II is geweest op het leven van "gewone Rotterdammers". Met name tegen het einde van het boek, toen ik meer ging meeleven met Katja, wist het boek me toch nog best te raken, voornamelijk in het stuk net na de bevrijding met het volksgericht tegen de vrouwen die met de vijand heulden en wat betreft Bas.
1	Na een tip op een blog dat ik al een tijd volg heb ik dit boek aangeschaft. De titel "Ik moet nog even kijken of ik kan" deed me meteen glimlachen. Mensen die iets met mij willen afspreken krijgen deze zin meestal te horen. Prettig om zoveel persoonlijke kenmerken te zien staan op papier en fijn dat het allemaal op een vrolijke manier beschreven wordt. Want ik ben dus inderdaad geen zielig persoon die niet van feestjes en drukte houdt en alleen maar thuis wil zitten met een boek in de bank. Aan diegene die dit nog steeds over me denkt leen ik dit boek graag even uit.
1	Misschien ben ik niet de juiste persoon voor een recensie van een boek van Dimitri Verhulst. Meteen vanaf het begin wordt ik weer gegrepen door zijn unieke en creatieve taalgebruik. Het is een kleine honderd pagina's genieten en balen dat het enige minpunt is voor mij dat het verhaal zo kort is..
1	Een zeer interessant boek waarbij je als lezer meegenomen wordt in de wereld van wetenschappelijk onderzoek op lichamen na overlijden. Hoe het onderzoek kan bijdragen aan het oplossen van moordzaken. Het verhaal beschrijft ook hoe Dr. Bass ertoe gekomen is om de Bodyfarm op te gaan zetten. Het geheel is goed te volgen voor niet wetenschapppers. (bijlage waarin wetenschappelijke namen worden verklaard en illustraties van skelet maken het geheel compleet). Het boek bevat humor, maar het blijft respectvol naar de lichamen waar onderzoek op wordt gedaan.
1	Het schitterd boek! Je voelt je heel dicht betrokken bij dat jonge meisje en het is werkelijk ongelofelijk wat zij in haar jonge jaren heeft meegemaakt. Echt een aanrader!
1	Groots in vorm, grandioos virtuoos. 'N stijlvorm is al wat 't is. Mist daar nog wat aan?
1	Wat een bloedstollend verhaal. De scenes volgen elkaar vlot op en het verhaal verveelt geen enkel moment. Heel mooi debuut.
1	De 1e 100 pagina's waren niet zo best, maar vanaf het moment dat moeder eindelijk begint te vertellen wordt het zo'n mooi en aangrijpend verhaal dat je het in 1 zucht uitleest. Echt heel mooi boek.
1	Wat heb ik enorm genoten van deze triologie ! , ik moet zeggen het derde deel het examen kwam wat langzamer op gang dan de andere 2 delen maar naar de eerste hoofdstukken kwam ik er weer helemaal in . het einde kon eigenlijk nog alle kanten op en vond ik dan ook best nog verassend .
1	Meestal ven ik het op dezecsite eens met de recensies van Hebban- recensent Marloes. Bij dit boek lopen onze wegen uiteen. Ik vind het van begin tot eind een spannend verhaal, ook aantrekkelijk voor leerlingen in het voortgezet onderwijs. De perspectiefwissel zorgt wel dat je je aandacht bij het verhaal moet houden, maar werkt voor mij wel. Ik heb dit boek met plezier gelezen ondanks het feit dat boeken met een sterk Amerikaanse achtergrond niet mijn voorkeur hebben. Qua beoordeling zit ik dan ook een ster hoger. Dit boek is niet slechter dan- pak 'm beet - boeken van Mirjam Mous, Eva Burgers of Mel Wallis de Vries.
1	Dit is eigenlijk een boek voor 14+, maar zelfs ik vond het behoorlijk heftig. Het is een onstuimig verhaal over gevoelens die geheim moeten blijven, jaloezie en keuzes. Siska wordt verliefd op haar engelse leraar en dit blijkt wederzijds. Er volgt een omstuimige liefdesrelatie. Voor Siska is hij de liefde van haar leven, hij neemt het echter niet zo heel serieus en papt met nog een andere tiener aan, Ruth. Dit heeft grote gevolgen voor alle betrokkenen. Ruth verdraaid de waarheid maar Siska blijft echter vasthouden aan haar eigen keuzes.
1	Voor ik doodga; van de schrijfster Jenny Downham is een boek geschikt voor vrijwel alle leeftijden, in een wereldboek heeft de schrijfster de vroegtijdige dood van het jonge meisje Tessa gevangen. De schrijfster laat ons met een geweldig goed geschreven, eerlijk, openhartig en knallende oneliners de laatste maanden van het leven van een jonge tiener zien. Hoewel het thema dood het issue van het boek is wordt de lezer getroffen door hylarische momenten, de oprechtheid en achteloosheid van vriendin Zoey, de onvoorwaarlijke liefde van vriend Adam, de ontroerende broer Cal, haar warme ouders en de emoties,woede, verdriet en grappen van Tessa zelf die met de countdown van haar eigen gemaakte lijst tenslotte de dood in de ogen kan kijken.
1	Als je denkt dat dat pas vanaf eind jaren zestig de Hippietijd begon dan heb je het mis. Jagtlust beschrijft de historie van het buitenhuis in het Gooi waar alles gebeurde wat eind jaren zestig niet door de beugel kon. Middelpunt was Fritzi ten Harmsen van der Beek. Liederlijkheid vierde hoogtij, vrije sex was gewoon, je deed gewoon wat je wilde en conformeerde je nergens aan. De jongeren die een jaar of twintig later 'belangrijk' en bekend werden (Campert, Reve, Aad Nuis, Bernlef, Theo Sontrop en nog heel veel meer) frequenteerden Jaglust met als middelpunt Fritzi. Een heerlijk boek, gebaseerd op gedegen onderzoek en interviews.
1	Zelden is een titel van een boek zo duidelijk geweest als in dit geval: “Zelf over het levenseinde beschikken. De praktijk bekeken“. Dat is precies waar dit boek over gaat. Aan de hand van negentien casussen beschrijft auteur Ton Vink, filosoof en counselor bij Stichting De Einder, hoe mensen overgaan tot een zorgvuldige en humane zelfdoding. Er wordt duidelijk aangegeven wat de rol van de counselor in deze gevallen is (informatie verschaffen, morele steun bieden etc.), maar dat de zelfdoding an sich een verantwoordelijkheid blijft van de cliënt. Dit mede omdat hulp bij zelfdoding strafbaar is op basis van art. 294, Wetboek van Strafrecht. Aan dit wetsartikel en de valkuilen die daar het gevolg van zijn, wordt ook stilgestaan in dit boek. Er moet uitdrukkelijk een verschil gemaakt worden tussen euthanasie (waarbij een arts, min of meer als gunst, euthanasie verleent aan een patiënt) en de gevallen van zorgvuldige, humane zelfdodingen die in dit boek beschreven worden. In sommige gevallen was euthanasie afgewezen, maar in andere gevallen wilden de cliënten zelf de regie houden over hun levenseinde en dit niet overlaten aan de beschikking van een arts. Het hele boek draait dan ook om zelfbeschikking. De negentien casussen die in dit boek worden beschreven, worden afgewisseld met een viertal intermezzo’s, waarin medewerkers van Stichting De Einder hun visie op de term “zelfbeschikking” geven. Al met al een buitengewoon interessant en leesbaar boek. Het geeft wel aan dat het nog niet zo makkelijk is om een humane vorm van zelfdoding te kiezen. Daar gaat heel wat voorwerk aan vooraf. Het is echter een goed alternatief voor bijvoorbeeld ophanging, het doorsnijden van de polsen, voor de trein of van een flat te springen. Stichting De Einder strijdt voor de mogelijkheid om op een humane manier tot zelfdoding over te gaan en wat dat in de praktijk betekent, wordt buitengewoon helder en duidelijk uitgelegd in dit boek.
1	Dit is weerom een heel goed boek van Rendell. Zij staat nog steeds voor degelijk, goedgeschreven leesvoer !
1	Het boekje begint met een kort vraag- en antwoordspel. Een goede binnenkomer! Een leuk boekje met korte verhalen over mysteries en historische gebeurtenissen. Informatief en leerzaam, op een leuke en speelse manier meer te weten komen over verschillende plaatsjes rondom het IJsselmeer. Het nodigt uit om de beschreven plekken te bezoeken. Na ieder verhaaltje wordt er nog kort wat aanvullende informatie of extra uitleg gegeven over iets wat in de tekst is genoemd.
1	Toen de trilogie van Stieg Larsson verscheen heb ik alle drie de boeken gelezen op twee weken tijd. Uiterst spannend, veel intriges, humor, verraad en ook een portie sex. Naar mijn mening zijn de boeken veel beter dan de film die erover gemaakt is. Ik kijk uit naar een vervolg maar realiseer me wel dat een trilogie drie boeken omvat en wachten op een vierde zowat een utopie is.
1	Voor mij is John Brosens de REVELATION MAN van Uitgeverij Ellessy. Jacht op de jager is een spannend verhaal met veel vaart, lekker geschreven, een echte PAGETURNER. Ik kijk al uit naar zijn volgende boek, waarvan ik heb gehoord dat het dit najaar verschijnt.
1	Op de achterflap staat dat dit boek gaat ‘ over de botsing tussen godsdienstfanatisme en vrijheden, van wat dan ook’. Er wordt gefoeterd op de fictieve plegers van een terroristische aanval op Schiphol, gelijkertijd wordt er doorgefeest met heel veel drank, drugs en sex. Het klinkt plat en misschien is dat het ook wel. Niettemin heb ik best genoten van mijn eerste Dimitri Verhulst. Zijn taal is snel, soms poetisch, soms grof, vaak hilarisch. De tekst gaat onverdroten door, witte stukjes op een pagina laat Verhulst niet toe. En ik werd gewoon meegezogen. Zoals ik schreef, mijn eerste Dimitri Verhulst maar ik denk niet dat dit mijn laatste zal zijn.
1	Ryder is het eerste deel van een trilogie door Nick Pengelley. De hoofdpersoon in deze spannende thriller is Ayesha Ryder, een Britse van Palestijnse afkomst. Het verhaal begint met de gruwelijke moord op Sir Evelyn Montagu. Hij is ondervraagd en beestachtig gemarteld voor hij stierf. Waar waren zijn ondervragers naar op zoek? De politie uit Londen schakelt Ayesha Ryder in omdat zij een deskundige is op het zelfde vakgebied als Montagu, de ontwikkelingen in het Midden-Oosten. Wat de politie niet weet is dat Ryder en Montagu minnaars zijn geweest. Zou er een verband zijn met de gezamenlijke verklaring die de Palestijnse en de Israëlische binnenkort zullen afleggen in de Tower of London? Ayesha ontdekt al snel dat de ondervragers van Montagu niet hebben gevonden waarnaar ze op zoek zijn. Hij heeft voor haar een geheime boodschap achter gelaten en samen met 2 agenten gaat Ayesha op zoek naar het geheim wat in het verleden zijn oorsprong schijnt te hebben. Het verhaal ontwikkelt zich in een hoog tempo, vele interessante feiten uit het verleden, de tijd vlak voor WO II passeren de revue. Achtervolgingen, marteling, schietpartijen wisselen elkaar af. Als lezer wordt je regelmatig op het verkeerde been gezet, zijn de slechteriken wel echt zo slecht en zit er bij de “goeden” misschien geen rotte appel? Natuurlijk is er een verband met de verklaring van de Palestijnse en de Israëlische leiders en Alysha moet alles op alles zetten om een ramp te voorkomen. In het verhaal zitten veel raadsels verborgen die in sneltreintempo worden opgelost, as lezer wordt je de spanning mee ingezogen, leer je onverwacht veel van de geschiedenis van voor WO II en de ontwikkelingen in het Midden-Oosten. Ryder is kortom een heerlijk boek, ik kijk al uit naar de vervolgen.
1	In mijn ogen is dit een van de beste boeken die ik in dit genre gelezen heb. Het is een een thriller met veel aandacht voor de liefde die men kan voelen voor zijn vrienden en familie. Het verhaal is vanaf de eerste tot de laatste regel aangrijpend en ik heb het dan ook in een ruk uitgelezen. Als je dit boek ooit hebt gelezen zal je Suzie Salmon nooit meer vergeten...
1	Een depressieve vrouw haalt herinneringen op aan haar jeugd. Liefdevolle beschrijvingen van alle bijzonderheden van haar broers, zusje en ouders. Omdat het verhaal telkens switch tussen het heden en verleden blijf je alert. Het boek leunt echter op het verleden, het heden blijft in sluiers gehuld, waardoor je je eigen interpretatie kunt geven. Aanrader!
1	Esmée (9 jaar): Kasper wordt een kip is een boek geschreven door Sam Copeland. Ik heb het boek gelezen en het gaat over Kasper die op verschillende momenten in een dier verandert. Eerst in een spin , dan in een duif en op het einde in een neushoorn. Samen met zijn vrienden wil hij ontdekken hoe het komt dat hij in een dier verandert. Liefst voor het schoolfeest want als hij dan verandert dan ziet en weet iedereen van de school het. Flora, Samir en Hogan willen Kasper helpen het mysterie op te lossen. Ik ben benieuwd hoe de andere boeken gaan zijn (ook zo grappig?). Het boek heeft een mooie en grappige kaft. Er staan ook veel tekeningen in het boek.Het was redelijk snel uit want ik was benieuwd hoe het afliep.Ik vond het heeeeeeeeeel grappig en heeeeeel leuk.Tegen mijn vrienden zou ik zeggen:je moet het lezen! Je lacht je er kapot mee!
1	Een generatieroman in de geest van vroege John Irving-titels als 'The World according to Garp' (1978) en 'A Prayer for Owen Meany' (1989). Liefde en ongedwongen seks kennen geen taboes. De schattige antihelden voelen dat hun verlangens en weg naar levensgeluk niet meer zijn te rijmen met de missionarismoraal waar ze mee zijn opgegroeid. Een hermafroditische verteller kijkt terug op verschillende incestueuze romances in zijn familiegeschiedenis, tegen de achtergrond van beslissende momenten uit de Amerikaanse geschiedenis van de vorige eeuw (Fordism, de drooglegging, de opkomst van emancipatiebewegingen, etc) Het is echt een Amerikaans epos - dus een beetje gelikt en met de obligate lach en een traan - maar achter die toegankelijke opzet steekt een serieuze roman over gender en identiteit. (Bedankt voor het boek, Andries!)
1	dit is een super goed boek en en het klopt dat er veel in word gescholden maar het is een ''waargebuerd verhaal'' dus ik vindt dat het dan wel mag en daar hoort het leven in de kroeg ook bij. Het is een van de weinige boek waarin word gescheld maar het woord kanker niet gebruikt.
1	Mooi verhaal over Martha en haar zoektocht in het verleden van haar opeens overleden man Victor. Korte hoofdstukken, sommige stukken moest ik herlezen om ze echt goed te kunnen begrijpen. Het verhaal op zich is al onderhoudend genoeg door het steeds oplichten van een stukje van de sluier die over zijn geheimen liggen. Sommige zinnen waren van zo’n schoonheid dat ik ze nog een paar keer las om ze nog beter tot mij door te laten dringen, zo mooi ! De titel alleen al “Desalnietbemind” is zo goed gevonden. Het enige minpunt is voor mij de epiloog. Het verhaal was voor mij af en die aanvulling had het verhaal (voor mij ) totaal niet nodig. Jammer
1	In dit boek kijkt Simon Winchester vanuit verschillende oogpunten (Geologisch; Maatschappelijk; etc) naar de vulkaan uitbarsting van de Krakatau. Voor mensen met interesse in vulkaanuitbarstingen is het een goed boek. Het is eigenlijk toch vreemd dat je je bedenken moet, dat de grootste vulkaanuitbarsting van de laatste 150 jaar zich op Nederlands grondgebied heeft afgespeeld!
1	De opvolger van Springvloed mag er zijn! Weer een mooi en spannend boek met twee zeer uiteenlopende verhaallijnen. Maar of ze dat echt zijn? Ik hou van de personages uit dit boek dus laat na de derde stem het derde boek maar komen! 4 dikke sterren voor dit boek!
1	Ik niet kon stoppen met lezen en dan heb ik een goed boek in handen. Ook al had ik een vermoeden wie de dader was. Twee zaken die ogenschijnlijk niets met elkaar te maken hebben, geheimen uit het verleden, mensen die niet zijn wie ze voordoen te zijn, goede opzet van de karakters, het heeft het allemaal. Gewoon goed.
1	Het boek komt wat langzaam op gang maar wordt geleidelijk aan spannender. De beschrijvingen van de personen zijn die van een echte waarnemer. Het is afwisselend staccato to the point en dan weer uitdiepend. Een echte aanrader voor de thriller liefhebber. Een verassend slot.
1	Was het in deel 1 al duidelijk dat Holger en Mia niet helemaal gelukkig en gezond zijn, het is in dit deel nog een graadje erger. Het verhaal leest als een trein, korte hoofdstukken veel verschillende verhaallijnen en gewoon knetter spannend. Ook nu word je meerdere keren op het verkeerde been gezet, maar de ontknoping is deze keer verrassender. Een echte pageturner.
1	Het boek was wel goed. Maar het is niet een van de betere boeken van John Green. Heb wel genoten van de alle minuten dat ik las.
1	Ik heb genoten van haar autobiografie,die ik in het Engels heb gelezen. Wat ik mooi vind is dat zij nergens in haar verhaal mensen zwart maakt of beledigd. De zoektocht naar wie ze is, haar lichaam accepteren. Hoe haar filmcarriere is verlopen en hoe ze demonstreerde tegen de Vietnam oorlog, ze laat geen detail onbelicht. Naar aanleiding van haar boek heb ik gekeken naar Coming Home en Georgia Rules.
1	Ik kreeg hiervan een tijdje terug het Engelstalige boek in handen en in eerste instantie dacht ik niet direct dat dit een boek voor mij zou zijn. Australië, eind jaren 70? Maar ik las het eerste hoofdstuk en ik was eraan verslingerd, heb het in één ruk uitgelezen. Deze vijf vrouwen maken heel veel mee, en hoewel ze in eerste instantie weinig met elkaar gemeen lijken te hebben, groeit er tussen hen een vriendschap die zorgt dat ze keuzes kunnen en durven maken die ze anders nooit gekund en gedurfd hadden. En het schitterende Australische landschap is bijna een zesde personage in het boek! Heerlijk meeslepend, ik was er even helemaal uit.
1	Een zeer realistisch geschreven verhaal over een vrouw die, na jaren in coma te hebben gelegen, haar weg in het leven opnieuw zal moeten vinden. Hoewel de tijd voor haar lijkt te hebben stilgestaan, is de wereld natuurlijk gewoon doorgegaan. De hoofdpersoon moet dan ook vele, soms heftige, obstakels overwinnen en zich aanpassen aan de veranderingen die zich hebben voltrokken zonder haar. Een boek om in één ruk uit te lezen!
1	Parijs, een stad die tot verbeelding spreekt. Met zijn nieuwste boek is Rutherfurd er weer in geslaagd om een stadsgeschiedenis in een roman te gieten. Anders dan zijn eerdere boeken, is dit niet chronologisch. Voor fans van Parijs en van geschiedenis. Ik heb het meest genoten van de hoofdstukken over de belle epoque. Alleen het voorlaatste hoofdstuk over WOII vond ik een beetje langdradig.
1	Ik ben zelf geneticus van beroep, dus ik vond alleen al vanwege de titel dat ie niet in m'n boekenlijstje mocht ontbreken (ik heb hem in het Engels gelezen). Ik heb er geen spijt van gehad. Fantastisch verhaal (zoals alle Cook boeken die ik tot nu toe heb gelezen)! Hij brengt het zo overtuigend dat ik me voor kan stellen dat mensen met iets minder verstand van genetica al snel zullen denken dat het echt kan ...... gelukkig (nog) niet.
1	Het verhaal wordt geschreven uit twee perspectieven en speelt zich af in twee verschillende tijdperken.Hoewel de twee vrouwen in de twee verschillende tijdperken op het eerste oog niets met elkaar te maken lijken te hebben. Kan bijna niet anders of er moet wel een connectie zijn. Of dit inderdaad zo blijkt te zijn zul je zelf moet en gaan lezen.Het verhaal is beeldend en realistisch beschreven. Dit boek is een mustread! In een klap verandert het onbeduidende leven van Andrea Cooper. Een traumatische gebeurtenis zorgt ervoor dat Andrea het vermoeden krijgt dat haar moeder allerlei geheimen verborgen houdt. Maar ja, kent een dochter ooit echt haar moeder?
1	Het boek begint met de beschrijving van een gruwelijke moord in 1987. Zo zit je meteen gevangen in het verhaal. Olivia Rnning zit op de politieacademie als ze een vrijwillige opdracht krijgt om een cold case te onderzoeken. Als ze ziet dat er een bij zit waar haar vader wijlen Arne Rnning aan heeft meegewerkt kiest ze die uit. Om meer te weten te komen over de zaak wil ze in contact komen met Tom Stilton, maar hij is niet te vinden. Daarnaast worden er in Stockholm verschillende daklozen mishandeld. Deze mishandeling wordt gefilmd en op You Tube gezet.De politie heeft geen idee in welke hoek ze de daders moeten zoeken. Het verhaal is heel vlot en spannend geschreven. Er zitten ook verschillende onverwachte wendingen in het verhaal. Ook komen de verschillende personages en verhaallijnen mooi samen. Toch is het een heel verrassend einde. Het is zo geschreven dat je het moeilijk weglegd en maar door wilt lezen. Ik heb zelden zo'n spannend en verrassend boek gelezen. Ik kijk uit naar deel twee en drie. Hopelijk volgen er zelfs nog meer.
1	Minder goed dan het tweede deel, maar zeker een boek dat de moeite waard is! Nins fantastische wereld vol magie is prachtig en de schrijfster heeft een heerlijke schrijfstijl!
1	Heerlijk boek met een toch wel verrassend eind. Je denkt nadat je de eerste blz. hebt gelezen dat het een heel andere kant op gaat. Knap als je dat zo kan. In 1 dag uitgelezen
1	Negen verhalen telt deze bundel. Met Traisha en het ei heeft Hay van den Munckhof een mooie verzameling aan unieke fantasieverhalen samengesteld. Inmiddels heeft de auteur ook zijn eerste roman gepubliceerd en met zijn kleurrijke personages gooit hij keer op keer weer hoge ogen. Ze hebben allemaal een opvallende missie. Soms gaat zo’n missie niet helemaal goed en zullen ze de monsters, heksen of gewoon sluwe mensen op hun pad moeten trotseren. Elk verhaal heeft zo zijn eigen unieke plot en invalshoek. De bundel is makkelijk te lezen en dit maakt het ook geschikt voor jongere lezers. Aangenaam verrast door deze korte verhalen.
1	Het verhaal en de achterliggende betekenis zijn niet vrolijk. Claus schetst een beeld van een Vlaamse dorpssamenleving waar geruchten en achterdocht waarheid worden. Maar dat mij dit niet zo raakt en somber stemt als Sandra in haar reactie schrijft, heeft vooral te maken met de afstandelijkheid waarmee het beschreven wordt en de zachte, grappige Vlaamse taal.
1	Het boek is een enorme inspiratie voor mij geweest! Mark beschrijft alles duidelijk en op een leuke manier (totaal niet zweverig), grotendeels ook vanuit eigen ervaring. Met behulp van online oefeningen kan je zelf duidelijk het effect merken in het dagelijkse leven, wat mij alleen maar meer motiveerde om verder te lezen. Zoals Mark in zijn boek zegt dat Buddha een eindbaas is, zeg ik: Mark is een eindbaas! Zeker een aanrader en het is ook leuk om als cadeau te geven.
1	Dit boek gaat over de tegenstrijdige gevoelens van Adriaan van Dis. Enerzijds wil hij afstand met zijn moeder en anderzijds wil hij al haar verhalen horen. Het boek is in korte zinnen en met korte hoofdstukken geschreven. Dit zorgt er echter niet voor dat het boek makkelijker is. Doordat de moeder vaak onvolledige verhalen vertelt is het zeker in het begin van het boek moeilijk om te volgen waarover het verhaal gaat. De woordkeuzes in het boek zijn echter wel altijd goed gevonden. Ik vind het een mooi boek, maar het verhaal is niet altijd eenvoudig. Het boek wisselt ook af tussen diepgaande verhalen en humoristische opmerking, dat zorgt voor een mooi evenwicht in het verhaal.
1	Ik vond het een leuk boek. Het is makkelijk leesbaar en grappig. De Nederlandse cultuur gezien door de ogen van een Française.
1	Dit boek lag al een tijd op de stapel en uitnodigend is het boek door de dikte niet. Maar ga er voor zitten, kies tussen alle personages er één die je wilt volgen (Howard the Coward werd mijn protagonist) en je beleeft veel plezier aan dit boek. In een hoog tempo loodst Murray je terug door puberteit. En als het niet allemaal zo triest was, had ik erg veel gelachen. Schrijnend, maar met veel liefde geschreven voor de pubers en hun onzin en vriendschappen en angsten en verliefdheid en ..... . En leg je het leventje van Howard er naast, dan zie je dat de manier waarop de volwassene reageert, nog net zo puberaal is.
1	Normaal gesproken ben ik niet zo van de ebooks, maar als je er dan gratis één mag lezen, ach dan maak je een uitzondering! En het is maar goed dat ik dat gedaan heb. Kismet, ik had nog nooit van het woord gehoord, is een prachtig meeslepend verhaal over liefde, vertrouwen en loslaten. Zodra je een paar bladzijdes hebt gelezen zijn de hoofdrolspelers Finn en Moira voor je tot leven gekomen en heb je het idee dat je ze kent. Het is een verhaal waarvan je eigenlijk niet wilt dat het eindigt. Ik zou dan ook het liefst iedere dag even willen lezen over Finn en Moira!
1	Maxwell Sim is het soort treurwilg waar je meteen compassie mee krijgt. Hij is een schlemiel die faalt in zijn huwelijk, faalt in de relatie met zijn vader, in de pogingen tot relaties met andere vrouwen en die ook professioneel faalt. Kortom, Maxwell Sim is een loser en hij wentelt zich in die situatie. Het koketteren met die treurigheid maakt van dit boek net geen 5 sterren. Voor de rest is het knap geschreven, geestig verteld, zit er een drive in het boek (en niet alleen omdat Sim een road trip maakt door Engeland en Schotland). Zijn ontmoetingen zijn van een ongelooflijke onhandigheid, hij weet ze telkens weer zelf totaal te verknallen, maar ze zijn wel amusant. Misschien omdat we allemaal (of OK, goed, kale vijftigers als ik) wel graag lezen dat we beter af zijn dan deze stumperd. Dit boek overtreft zeker het zo geroemde "De 100-jarige man..." en het einde is best verrassend. Vandaar de titel van deze recensie.
1	Na Kay Scarpetta (hoofdpersoon uit de boeken van Patricia Cornwell) eindelijk een waardige opvolger in de persoon van special agent Pendergast. Na een paar bladzijden ben je al helemaal in de ban van het boek. Ik heb veel spannende thrillers gelezen, maar dit boek staat op eenzame hoogte wat spanning betreft. Het is soms te spannend om verder te lezen. Geweldig. Dit moet je gelezen hebben.
1	Een uitnodiging aan vrienden en kennissen mondt uit in een gezellige reünie die echter voor heel wat verrassingen zorgt. Tijdens deze bijeenkomst wordt de lezer gaandeweg geconfronteerd met het verleden van de hoofdpersonages en geraakt verstrikt in een netwerk van gebeurtenissen en gemoedstoestanden die hem niet meer loslaten. Een kleurrijk verhaal, boeiend verteld, waarbij fictie geleidelijk ingehaald wordt door de werkelijkheid van ons menselijk bestaan. De reünie is als het ware de bron van netjes in elkaar verweven verhaallijnen. Een aanrader voor mensen die houden van echte levensverhalen.
1	Nog niet eerder las ik een boek van deze auteur. Maar dit smaakt naar meer, wat een geweldig spannend boek! Meerdere keren nam het verhaal een wending die ik niet had voorzien. Echt de moeite waard!
1	Wat een prachtig ebook. Vanaf het begin dacht ik wel te weten hoe het ongeveer ging verlopen. Maar dit versloeg al mijn verwachtingen. Zeker een aanrader en deed me ergens denken aan 13 reasons Why!
1	Nachtval van boeit vanaf de eerste pagina, Bas Kock is een goede verteller. Hij trekt me meteen mee in het verhaal dat zich afspeelt in een wereld die bekend voelt maar niet terug te voeren is naar plaats of tijd. De personages zijn herkenbaar, bijna archetypisch: de alchemist, de uitverkorene, de krijger, de hogepriester, ze spelen allemaal hun rol in de verwikkelingen rond goed en kwaad. Het boeiende van het verhaal zijn de verplaatsingen tussen tijd en plaats (waarbij tijd niet altijd chronologisch wordt gevolgd en de landkaart zorgt voor houvast ) en de verschillende verhaallijnen. De mysterieuze rode planeet die langzaam het boek binnendringt geeft een ongrijpbaar gevoel van spanning. Ondanks dat er vele personages en plaatsen van handeling zijn is het verhaal moeiteloos te volgen. Het lijkt alsof je de wereld waarin de personages zich begeven al kent. Een wereld vol bedreiging maar ook met moed, trouw, liefde, vastberadenheid en idealen. Het verschil tussen goed en kwaad komt in een genuanceerd daglicht. Van alle personages hou ik het meest van de krijger Bortak: hij belichaamt de mens in zijn strijd tot overleven: met kracht en moed, maar ook vol twijfel en met een verrassend vermogen tot zelfreflectie. Ik verheug me op deel 2.
1	Glenn Meade stijgt in dit boek boven zichzelf uit. wat een geweldig boek, wat je in één adem uitleest ondanks de bijna 500 pagina's.Geschiedenis met een vleugje fictie, en aan de lezer om uit te zoeken hoe dat is verdeeld. Voor de liefhebbers van Ken Follett. Glenn Meade bewijst met dit boek dat het alsmaar produceren van een boek ten koste gaat van kwaliteit, hij kiest zijn eigen ritme, geen serie maar allemaal stand alone, gewoon kwaliteit, Andere toptitel van deze auteur - As van het kwaad.
1	Loes is een van mijn favoriete auteurs en met dit boek had ze me ook weer helemaal te pakken. Ik ging er eerder voor naar bed, voor mij de maatstaf voor een goed boek:-) Loes vertrouwt trefzeker levensechte personages aan papier toe. Zonder poespas en levensecht. Een intrigerende vorm door de perspectiefwisseling en zeer invoelbare thema's en emoties. Chapeau Loes!
1	Wat een prachtig mooi emotioneel boek is dit zeg! Ik heb m in een kleine drie dagen uitgelezen dus dat zegt wel wat. De ziekte van Alzheimer word erg goed beschreven vind ik en je leeft helemaal mee met John wiens vrouw op nog geen 50-jarige leeftijd de diagnose Alzheimer krijgt. Dit is een prachtige christelijke roman maar de christelijke stukjes in het boek overheersen niet zoals bij sommige boeken van Karen Kingsbury wel het geval is. Het eind word vergeleken bij de rest van het boek wel wat afgeraffeld, de tijd springt in de laatste hoofdstukken ineens jaren vooruit maar dat mag de pret niet drukken hoor, wat een geweldige roman!
1	Het is inmiddels een jaar geleden dat ik het boek gelezen heb, maar de lessen van Marie Kondo zijn wel bij me blijven hangen. Niet dat mijn huis nu helemaal netjes en opgeruimd zijn (was het maar waar!), maar ik doe wel makkelijker dingen weg dan voorheen. Het boek is inderdaad erg zweverig, maar als je diets uitspraken met een flinke korrel zout neemt (bedank je tas aan het eind van de dag? Je sokken willen niet tot een bolletje gemaakt worden?), is dat overdrevene nog best grappig af en toe. En als je de grote lijnen van de KonMari methode aanhoudt denk ik dat je die echt wel succesvol kunt toepassen op je eigen huis. Het probleem bij mij is dat ik genoeg dingen kon vinden die weg mogen, maar ik vind het zonde om dat zomaar weg te gooien of weg te geven, terwijl je het ook nog kunt verkopen op Marktplaats of een kofferbakmarkt... Maar dat ben je niet in één keer kwijt (en niet in twee keer ook), dus nu stapelen de dozen met "te verkopen" spullen zich alsnog op... Slik... misschien toch maar weer eens herlezen dat boek!
1	Zeer mooi en bijzonder geschreven. Soms leidt dat wel de aandacht van het verhaal af, maar ik kan de dromerige stijl en de afdwalingen en de vaagheid die daarbij komen kijken, bij dit boek wel waarderen. Je moet hiervan houden. Het kan helemaal je smaak zijn, maar het kan je ook niet aanstaan. Ik bewonder het talent van de schrijfster, en naast dat ik het interessant vind dat het zo poëtisch en creatief verwoord is, vind ik het verhaal zelf en de hoofdpersonage (Floor) ook interessant. Ben blij dat ik het gelezen heb!
1	Intrigerend boek over 6 jonge meiden die op vakantie naar Griekenland gaan en hoe er maar 5 terugkomen. De schrijfster probeert met een zo realistisch mogelijke kijk op het gebeuren een reconstructie van het ongeluk te maken maar komt erachter dat alle betrokken er (net iets) andere herinneringen op nahouden, incl. zijzelf. Dit vind ik zo’n interessant gegeven; blijkbaar heeft iedereen het nodig ergens een (andere) betekenis aan te geven of een reden te bedenken waarom iets gaat zoals het gaat. Ook als er geen reden voor is. Zeer lezenswaardig door de toegankelijke schrijfstijl en natuurlijk door het persoonlijke aspect daar de schrijfster één van de zes vriendinnen was en dit voorval het einde van haar jeugd betekende. En hoe ga je verder na zoiets tragisch op jonge leeftijd te hebben meegemaakt.
1	En ook dit was weer een erg goed boek van Helen Vreeswijk. En natuurlijk een heel actueel onderwerp, de gevaren van het internet. Je kan in alle boeken van Helen goed zien dat ze haar ervaring bij de recherche voor haar verhalen gebruikt, waardoor alles heel realistisch overkomt. Ik vind alle boeken van Helen lekker lezen maar deze en De stalker springen er voor mij wel uit.
1	Wat een heerlijk boek om te lezen. Zoals ook uit de reacties van anderen blijkt is het een boek vol fantasie en prachtige, absurde gesprekken tussen Alice en iedereen die ze ontmoet. De schrijfstijl deed me soms denken aan die van Toon Tellegen, absurd en echte doordenkers. Alleen gaat Lewis Carroll wat absurditeit betreft een tandje hoger. Ik heb dit boek als kind gelezen en ik vond het toen een leuk boek. Ik denk echter dat de helft toen langs me heen is gegaan.Waarschijnlijk zou ik dit boek nog een paar keer kunnen lezen en steeds andere dingen tegenkomen die ik de vorige keer gemist heb.
1	Prachtig geschreven verhaal dat langzaam begint maar je geleidelijk bij je kladden grijpt om met grote intensiteit te eindigen. Baldwin geeft diep inzicht in de beweegredenen van de personages, hun twijfels en bun wanhoop. In de jaren 50 was toegeven aan je homoseksuele geaardheid geen peuleschil en een keuze voor een leven aan de zelfkant van de maatschappij. Gelukkig is er veel veranderd!
1	Ik heb de eerste 3 boeken van Aspe gelezen. De Kinderen van Chronos (zijn drede boek) vond ik tot nu toe de beste van de 3. Het verhaal zit heel goed in elkaar en het boek heeft een verrassend einde.
1	Het is van het begin tot het einde een spannend boek. Zoals bij meer boeken van Baldacci blijft het geboeid tot het laatste ogenblik. Ook de terugkeer van Sean King en Michelle uit het boek Onbewaakt ogenblik en de verwijzingen erna zijn goed. Kan niet wachten op de volgende van Baldacci.
1	Geweldige psychologische thriller weer van Robotham. De man heeft een geweldige schrijfstijl, als ik eenmaal begin aan een van zijn boeken kan ik het bijna niet meer weg leggen. Ik heb het gevoel dat ik alle personages zowat persoonlijk ken. Ook het feit dat Joseph O'Loughlin geen superheld is maar een kwetsbare man met problemen op zowel liefdes- als lichamelijk gebied maakt het voor mij interessanter. Kortom, ik heb me weer heerlijk vermaakt met dit boek
1	Een scherpschutter slaat tijdens de Kerstperiode toe. Elke dag wordt het bang afwachten wie er deze keer geraakt wordt. Het waarom en de verbanden tussen de slachtoffers doen steeds meer vraagtekens rijzen in het politieteam dat onder leiding staat van Bodenstein. Rechercheur Pia, is karaktervolle vrouw die leeft voor haar beroep, zet alles op alles en laat zelfs haar huwelijksreis langs zich heen gaan. Zowel de cover als de achterflap laten niks vermoeden over het delicate doch erg actuele onderwerp. Het was mijn eerste boek van Nele Neuhaus en ik moet zeggen : het smaakt naar meer. Haar verhaalstijl is to the point, geen afwijkende langdradige passages. Van in het begin word je in het verhaal meegezogen. Kortom een topboek dat je in geen tijd wil uitlezen.
1	Tegengif is een kort, spannend en romantisch verhaal met een aangename schrijfstijl. Helaas was voor mij als lezer al duidelijk wie al het leed van Jazzlyn heeft veroorzaakt. Desondanks heeft het verhaal verrassende wendingen. Daarnaast had Tegengif een open einde. Waardoor je nu als lezer met vragen in je hoofd ronddwaalt. Ondanks deze mindere punten, is Tegengif een verhaal waar je lekker in kunt wegdromen.
1	Dit boek is zo verrassend. Je denkt het te weten maar je weet niets en het einde, plot is ook zo verrassend. Ik heb het eerste boek van de auteur niet gelezen maar ik kan nu al zeggen dat ik het eerste boek zeker zal lezen! De manier waarop het verhaal geschreven is vind ik ook zo goed, niet een typisch politieonderzoek verhaal maar toch krijg je die spanning mee en wat een vrouw is die Charlie Lager! Het boek leest ook als een trein en is eigenlijk moeilijk aan de kant te leggen. Een dikke ⭐️⭐️⭐️(⭐️)- waard als je het mij vraagt.
1	Het was een zeer goed boek en was tevreden met de afloop maar vond daat het hoofdpersonage soms iets te naïf is. Zijn reacties op bepaalde situaties waren voorspelbaar. De verhaallijn vond ik fantastisch en het einde ook maar alleen het hoofdpersonage was wat aan de vlakke zijde.
1	Wat een boek van Van den Broeck!
1	Na het lezen ven de volledige Wallanderreeks had ik niet gedacht dat een andere inspecteur van Mankell mij zou kunnen bekoren. Wel integendeel, ik kon het boek absoluut niet wegleggen. Lindman is heel menselijk en ligt helemaal met zichzelf overhoop. Alweer een actueel thema, het neonazisme komt hiet aan bod. Ik was met ziekverlof toen ik het boek in handen kreeg en dat was maar goed ook want ik kon het niet wegleggen. Ieder einde van een hoofdstuk was een uitnodiging om direct de bladzijde om te draaien en verder te lezen. Kortom voor mij de allerbeste Mankell.
1	Wat zit dit verhaal goed in elkaar. Ik ben er echt voor gaan zitten en werd meegesleept in het verhaal. Het boek is een echte aanrader en zeker een van de beste boeken dat ik tot nu toe heb gelezen, chapeau!
1	Heerlijk boek! De setting Sandhamm-eilanden wordt prachtig beschreven, de sfeer is spannend maar ook zomers relaxed, de personages sympathiek. Maar bovenal is het plot spannend en verrassend. Ik hoop dat er snel weer een boek van Viveca Sten in vertaling verschijnt.
1	"Geloof me maar" was het laatste boek dat ik nog moest lezen van Gillian King. Op een vrije middag heb ik dit boek in één ruk uitgelezen. Heerlijk! Ik heb echt ontzettend genoten van dit boek. Wat een humor en wat een ge-wel-dig-e gênante situaties waarin June en haar vriendinnen terecht komen. Een paar keer flink hardop moeten lachen en de tranen stroomden daardoor over mijn wangen. Gewoon een heerlijk boek. Maar dat zijn we natuurlijk gewend van Gillian..
1	Lekker boek om te luisteren. Al had ik in het begin het idee dat ik het boek al gelezen had. Maar dat was niet waar gelukkig. Er kan een vervolg aankomen volgens het einde. Dat wil ik dan zeker ook luisteren. Ik denk dat de auteur groeit in het verhaal, dus ook in een mogelijk vervolg deel.
1	Als liefhebber van post-apocalyptische thrillers en films was dit boek een must-read voor mij. Waar andere boeken nog als eens onrealistisch zijn, vond ik dat met dit verhaal totaal niet het geval. Een EMP die alle electronica plat legt schijnt dus echt te kunnen gebeuren. Dit boek verteld het verhaal van John Matherson en zijn familie. Wat zij en de rest van het dorp allemaal mee moeten maken als gevolg van een EMP is echt afschuwelijk. Ik vond het een schokkend boek dat me van begin tot eind in zijn greep hield en ik hoop echt dat wij zoiets nooit hoeven mee te maken.
1	Wat een super fun summerread! Wilde alvast even beginnen in het boek nadat ik een ander boek had uitgelezen. Ging dat even anders dan ik had verwacht. Je leest een summertrip door Europa en gaat van land naar land en leest hoe de hoofdpersonages vriendschap en liefde vinden tijdens hun summertrip. Mocht je even willen ontsnappen aan je dagelijkse sleur LEES dan VOORAL dit BOEK........
1	Na (vooral) Serena en De fluitspeler waren mijn verwachtingen hoog gespannen. Te hoog misschien? Boven de waterval bevat zeer zeker elementen die mij goed bevallen, zoals de prachtige beschrijvingen van de natuur en de uitwerking van de diverse karakters en hun problematiek. Het 'thrillergehalte' speelt wat mij betreft niet zo'n grote rol, en dat vind ik ook niet zo erg. Dat is hooguit de drager van de eerder genoemde elementen. Wat me wel gestoord heeft, is de vertaling. Die is slordig in mijn ogen. Sommige woordkeuzes zijn op zijn minst bijzonder te noemen. Ik weet dat eerder bij Serena door sommigen de vertaling ook als storend werd ervaren, dat had ik toen niet. Maar nu dus wel (het betreft dezelfde vertalers). Ik twijfelde, met name door de vertaling, tussen 3 en 4 sterren, maar Rash krijgt het voordeel van de twijfel, want de vertaling kan en wil ik hem niet aanrekenen.
1	Eindelijk heb ik dit boek gelezen! Dit compleet gestoorde boek, een droom van een boek, een boek van een droom. I like it, ook al weet ik niet precies wat ik heb gelezen...
1	Prachtig verhaal weer van Rowling, net als de andere boeken houd het je van het begin tot het eind in de greep i love it
1	Gelezen, herlezen en herlezen. Dit boek heb ik volgens mij wel 20 keer gelezen; het beste boek van Alistair MacLean.
1	2015 is het jaar dat ik terug ben begonnen met lezen na een zeer lange leesdip. De Selectie was dan ook mijn eerste boek dat ik gelezen heb in januari en wat heb ik genoten van dit verhaal. De personages spraken me direct aan en ik werd door het gehele verhaal meegesleurd.
1	De Wieg is de gids van een reis door het links-communistischer milieu in vooral Amsterdam gedurende de tweede helft van de 20-ste eeuw. Aan de hand van van de verhalen en ervaringen van de ouders en de kinderen wordt een fraai beeld geschetst van de naoorlogse opkomst van de cpn. en de latere teloorgang van de communistische idealen, uiteindelijk resulterend in het roemloos einde van de cpn. Deze originele geschiedschrijving van linkse idealen in Nederland, fraai vormgegeven en geïllustreerd met tientallen geboortekaartjes van de wiegelingen is een lust om te lezen en om in te bladeren. Ik ben het dan ook geheel met paul arnoldussen in 'Ons Amsterdam' eens:: een evenwichtig inkijkje in de levenswandel van 'gewone' partijleden. (..) Steinmetz heeft het met warme belangstelling maar ook met voldoende distantie opgeschreven".
1	Ik vond dit een leuk en heel spannend boek. Toch zal ik niet zomaar makkelijk nog een boek van deze schrijfster lezen. De reden daarvan is eigenlijk meer omdat het boek grenst aan iets wat bijna (!)te fantastisch was. Daar houd ik niet van. In dit boek bleeft ze binnen de grens waar ik behoefte aan heb. Het bleef toch boeien. Of dat in al haar boeken zo zal zijn...ik durf het niet aan.
1	Een prachtige trhiller, als je je even kan inbeelden waar het zich afspeelt, begint het verhaal helemaal te leven en volgt er een zeer spannend verhaal.
1	Heel spannend boek met een eigentijds onderwerp, te denken aan Breivik. Tandarts Sylvia krijgt te maken met net zo'n soort persoon en moet alles aanwenden om haar dochtertje te redden.
1	Na het iets mindere Hide and seek, was deze zevende Helen Grace weer als vanouds hardstikke spannend en goed. Een gruwelijk incident, en een waanzinnige klopjacht op de dader. Deze keer geen "whodunit" maar een jacht op een redelijk vroeg in het verhaal bekende dader. Langzaam maar zeker werkt de schrijver deze keer niet naar het "who" maar naar het "why" toe, met behulp van een aantal nietsontziende "how's". Verdiende vier sterren.
1	Harari beschrijft een korte geschiedenis van de mensheid in vier delen. En dit kan je wel vrij letterlijk nemen. Honderduizend jaar Homo Sapiens gespreid over 445 pagina's is net genoeg om een zekere nieuwsgierigheid op te wekken. Verwacht hier dus zeker geen uitgebreide analyses en uiteenzettingen. Het valt mij ook op dat vooral de laatste 500 jaar veel aandacht (meer dan de helft van het boek) krijgen waardoor de geschiedenis wel heel kort gebracht wordt. Volgens mij is dit een ideaal boek om op te nemen als verplicht leesvoer voor humaniora studenten. Een eerste kennismaking om naargelang je eigen interesse verder te verdiepen in aangeraakte onderwerpen via meer gespecialiseerde literatuur.
1	Geweldig boek, echt de moeite om te lezen.Net zoals alle andere boeken van Aspe. Echt ideaal voor wie van spannende lectuur houdt. Ge moet het gewoon lezen om te weten hoe fantastisch het is.
1	Prachtig boek, schitterend verhaal, maar iets te veel religieuze invloeden naar mijn smaak. Desondanks heeft het verhaal me wel geraakt.
1	Net als haar vorige boek ‘ De eliminatie’ vind ik Bakhuis’ nieuweling een prima boek voor lezers in het voortgezet onderwijs. Het is soepel geschreven in eenvoudige bewoordingen. Het tweede deel van het boek waaiert iets uit. Het eerste gedeelte is erg spannend. Dat zou van mij 5 sterren krijgen op deze site. Het lijkt mij een geschikt boek voor scholen, voor de onze heb ik voor de mediatheek gekocht. De eerste reacties op mijn wekelijkse boekenpraatje waren positief. De leerlingen wilden het graag gaan lezen. Nou, dat is altijd positief, zeker bij tieners die lezen niet hoog op hun prioriteitenlijst hebben staan. Het is een goed teken als je wilt doorlezen en dat was bij mij het geval. Prima boek en ruim vier sterretjes als beoordeling.
1	Wat een heerlijk bizar en origineel verhaal! Tot het laatste moment wordt je verrast door wendingen die je niet ziet aankomen. Heel knap gedaan en een echte aanrader!
1	Ik heb van dit verhaal genoten !! Wat meer nog te zeggen ? Weinig,gewoon lezen !
1	Een mooi boek wat heel makkelijk leest,en het laat je toch weer nadenken of dat er meer is tussen hemel en aarde.
1	Voor een niet lezer, heeft het boek mij direct vanaf pagina 1 gegrepen. Had de sterke behoefte door te blijven lezen. Heb het hele verhaal als "live" mee gemaakt. Vond het jammer dat ik het uit had.
1	Fascinerend verhaal, een kijkje in de wereld van een jihad ganger. Leest als een trein. Prachtig beschreven personages.
1	Vanavond heeft 'mijn' boekenclub - of leesclub, hoe je het ook noemen wilt - 'De viool van mijn moeder' besproken. Met behulp van de website www.devioolvanmijnmoeder.nl hebben we daar een extra bijzondere avond van kunnen maken. Op de site is namelijk de muziek te beluisteren, die in het boek genoemd wordt en zijn ook de bijbehorende fragmenten uit het boek te lezen. Heel bijzonder en sfeervol om op deze manier het verhaal nog een keer te beleven. Opvallend was ook dat iedereen het een goed boek vond! Dat komt nooit voor! We lezen heel verschillende genres en het is altijd zo dat een aantal een boek verschrikkelijk of saai vindt terwijl de anderen datzelfde boek prachtig vinden. Maar 'De viool van mijn moeder' werd door iedereen mooi gevonden. De bespreking was temeer geslaagd omdat ik van Yvonne van den Berg zelf - de schrijfster! - vragen had gekregen om vanavond met de boekenclub te bespreken. Leuk dat je tegenwoordig via de "digitale snelweg" zo gemakkelijk contact kunt leggen met auteurs, die anders onbereikbaar zouden zijn gebleven. En fantastisch dat er auteurs zijn, die dan zo snel met een reactie komen! Wat betreft de inhoud van het boek sluit ik me aan bij de recensie, die door West Mus is geschreven en kan niet anders zeggen dan dat 'De viool van mijn moeder' een indrukwekkend en mooi geschreven verhaal is en stof tot nadenken geeft.
1	Ik heb nu een aantal boeken gelezen van Tess en kan met recht zeggen: ik ben fan!! Ik lees ze niet op volgorde, maar Verdwijn is weer een heerlijke Rizzoli & Isles. Het verhaal is spannend en het plot zit goed in elkaar. Gewoon een erg goede thriller. Op naar de volgende!
1	Het boek geeft uitleg in de basis technieken en heeft handige tips, hoe je de klassieke recepten ook gewoon zelf kan maken, ze zijn geschreven in een soort leermodus, dit alles ondersteunt door stap voor stap foto’s.
1	Rafael is het waargebeurde verhaal van twee geliefden die er alles voor overhebben om bij elkaar en bij hun kind te zijn. Een spannend en actueel boek over grenzen, dromen, wilskracht en liefde die regels, landsgrenzen en zelfs gevangenismuren overstijgt. Het leest makkelijk weg en ik heb er echt van genoten. Een heel mooi ontroerend boek!
1	Lekker, spannend boek... Op een gegeven moment begin je wel de uiteindelijke oplossing van het grote drama, ongeveer, zelf te ontrafelen. Maar dat maakt het niet minder integrerend. Het is goed en vlot geschreven. Weer twee tijdbeelden die doorelkaar heen geweven zijn. Ik heb boek snel uitgelezen. Ik kon het gewoon niet wegleggen. Echt een aanrader. Ik ben een fan van Camille Lackberg
1	Bij het dichtslaan van het boekje rijst de vraag: ‘wat heb ik nu precies gelezen?’. Ik moest het verhaal even laten bezinken. Het boeide me zeker wel, ook al is het redelijk bizar. Totaal anders dan de meeste thrillers die ik lees, voelde het op een vreemde manier toch heel prettig en was het interessant. Ik had oprecht medelijden met hoofdpersoon Charlotte en was nieuwsgierig naar de afloop van het verhaal. Het is heel origineel, ook mede door de rijmpjes/versjes tussendoor en de passende tekeningen van Iris Compiet. Dolores Dolly Poppedijn is een geschenkboekje dat een ander thrillergenre onder de aandacht brengt, de griezel-/horrorthriller. Geloofwaardig geschreven en goed dat dit subgenre dit jaar eens wordt uitgelicht zodat mensen er kennis mee kunnen maken.
1	Ik kom al jaren op Kreta en kon dit boek vol herinneringen niet meer wegleggen. Heb het in een ruk uitgelezen. Dit boek was zo geschreven dat het voelde alsof ik er bij was. Vol met emotie maar ook een geweldige beschrijving van mijn geliefde eiland. Ik kijk nu al uit naar het volgende boek
1	Ik heb de meeste boeken van Dick Francis in de boekenkast staan, waaronder deze. Dit boek vind ik erg mooi door de sobere verhaallijn en de sterke karakters van zowel vader als zoon. En natuurlijk een prima intrige, zoals we van Dick Francis gewend zijn. Eén van de betere boeken van de master himself!
1	Een fascinerende thriller die met recht psychologisch genoemd mag worden. Gebaseerd op een waargebeurd drama wordt een verhaal verteld, zo puur dat het bijna eng is en heel dichtbij komt. De lezer komt al snel terecht in een broeierig, ongemakkelijk sfeertje langs de IJssel, in een ons kent ons dorpje. Op een fantastische wijze zijn de personages neergezet, zodat je als lezer soms echt niet meer weet waar je het zoeken moet. Sympathie krijgen voor de een, of toch voor de ander of krijg je een hekel aan alle karakters? Om gek van te worden, hetgeen er juist wel voor zorgt dat je door wilt lezen. Zelfs als al snel duidelijk wordt welke kant het allemaal opgaat. Stukje bij beetje krijg je, door het afwisselend meekijken in wat er zich in de hoofden van zowel Gijs, Jacqueline als Hanna afspeelt, te zien hoe je je kunt vergissen in de medemens. Dat schijnbaar eenvoudige, aardige mensen van binnen echt ‘stille wateren hebben diepe gronden types’ kunnen zijn. Zoveelste stukje vakwerk van Corine Hartman, ik vind Sluipend Gif een juweeltje.
1	Ik was van te voren iets sceptisch , maar was blij verrast door dit indrukwekkende oorlogsverhaal dat mij op een andere manier naar de tweede wereldoorlog heeft laten kijken. Absolute aanrader vind ik.
1	Prachtig weer, in zo'n boek raak je gewoon verloren. In het begin kon ik de link niet goed leggen waar Owen ineens vandaan kwam,want het is al even geleden toen ik gestrand las,maar daar was ik al snel achter, Het is niet zo'n dik boek en het had van mij nog dikker gemogen want het is zo mooi en beeldend geschreven dat ik ook dit boek niet snel zal vergeten.
1	Mooi feel good verhaal over een jonge chinese vrouw die noodgedwongen met haar moeder naar de VS verhuist. Het verhaal gaat merendeels over de strijd tegen de armoede en hoe ze moeten vechten om te overleven. Indrukwekkend, vond ik het en ik ben het met Monike eens, een boek wat best wel op de leeslijst van de scholen mag komen te staan. Als je verrast wilt worden door het verhaal moet je de flaptekst niet lezen.
1	Veel filosofie, theologie, thermodynamica, quantumtheorie, en andere fysica in dit boek. Vooral in het begin worden deze onderwerpen behandeld tijdens discussies in een klooster. Dat maakte de start voor mij vooral doorwroeten, ook omdat Engels niet mijn sterkste kant is. Naar het einde toe zijn deze onderwerpen meer verweven met actie, en dat maakt het dan wat sneller te lezen, en eigenlijk ook begrijpelijker. Het boek is erg origineel, en laat je nadenken over parallele universa, over tijd en ruimte, ingebed in een verhaal, dat beoogd spannend te zijn, maar dat zeker niet altijd is.
1	Leest lekker vlot. Begint meteen spannend, heerlijk! Goed beschreven personages, waardoor ze geloofwaardig worden. Ook goed beschreven omgeving, ik zat echt zelf even in Canada. Tegen het einde wordt het steeds spannender, helaas had ik het snel uit!
1	Het boek bestaat eigenlijk uit kleine romannetjes die Matheus als verbindend element hebben. Vlot en soepel te lezen.
1	Goed tegen noordenwind is een treffer.Ik vond het een origineel boek,het is herkenbaar,ontroerend,grappig,irritant en ik werd steeds nieuwsgieriger naar het einde toe.
1	Jo blijft 1 van mij favoriete schrijvers ... Geweldig ! Ik ga nu het nieuwe boek lezen van Jo Nesbo " de zoon" . En dit keer zonder onze inspecteur Harry Hole ... Ben erg benieuwd !
1	Heerlijk boek, lekker spannend. Je wilt eigenlijk meteen naar Rome gaan en het 'pad' zelf opzoeken. Aanrader voor de vakantie.
1	Super geestig en verslavend. Na elke bladzijde wil je blijven doorlezen, je bent steeds nieuwsgierig welke keuzes Don gaat maken in zijn wetenschappelijke zoektocht naar zijn toekomstige echtgenote.
1	spannend vanaf de eerste bladzijde en het boek laat je ook niet meer los. heerlijk geschreven! zeker een aanrader om dit boek en de rest van de serie te lezen. Ik zit met smart op een nieuw deel te wachten
1	A coming of age novel with a protagonist (Charles Highway) who is totally full of himself and uses big words. Not a very likeable character at first but he does grow on you. A well written novel and my only gripe is that the rest of the characters in the book lack flesh on their bones. Martin Amis wrote this book when he was only 24 himself. It was his first novel and an impressive debut. I wonder though how many 19 year olds use the language that Martin Amis puts in the mouth of his protagonist, but then again; he used it himself.
1	Onverwachts toch nog een leuk boek. Toen ik begon had ik zo mijn twijfels maar hij is toch echt heel leuk. Ga zeker de rest ook nog lezen.
1	Dit boek is heel erg goed geschreven en geeft je een eerlijk en rauw beeld hoe het is om in een dergelijke situatie te zitten, iets waar ik zelf nog nooit over na had gedacht. Echt een eye opener!
1	Ik vond de voorgaande delen niet zo erg geweldig omdat het allemaal heel kinderlijk beschreven was. (denk aan het gedrag van Bella). Ik was dus enorm aan het twijfelen of ik wel aan dit boek zou beginnen, maar ik wilde toch weten hoe het verhaal zou aflopen. Ik ben er dus aan begonnen, en ik ben blij dat ik dat gedaan heb. Dit boek is echt enorm anders dan de voogaande boeken, veel volwassener en ook veel spannender. Waar de spanning in de voorgaande delen ontbrak, zo enorm spannend en intrigerend was dit boek.
1	Ben na het lezen van Moordenaar zonder gezicht en Honden van Riga inmiddels begonnen met De witte leeuwin. En het is werkelijk een genot Henning Mankell te lezen, fenomenaal hoe deze man schrijft. Je voelt je bijna een collega van Kurt Wallander, je wilt net als hij weten wie de dader(s) is/zijn. Weet nou wel zeker dat ik de gehele Wallander reeks ga lezen. En dan ga afsluiten (helaas) met De jonge Wallander.
1	Het boek heb ik op een paar bladzijdes na uitgelezen, ik moet zeggen dat ik het boek heel anders had verwacht. Hiermee bedoel ik dat het boek leek alsof er alleen maar romantiek in voor kwam, dit is gelukkig bijna niet zo. Het verhaal zit vol met humor, maar het verhaal heeft ook best saaie kanten. Op de humorischtische kanten van het boek kon ik het niet wegleggen, maar bij de saaie kanten kon ik dit wel. Maar goed verder is het een top boek en ben ik ook haar andere verhalen aan het lezen.
1	Ik ben groot fan van de boeken van Loes den Hollander; ze lezen heerlijk weg en zijn altijd erg spannend. Dit boek was zéker spannend, maar er gebeurde naar mijn mening iets te veel. Met name de "rugzakjes" van de hoofdpersonages. Alle drie de dames hebben in het verleden traumatische gebeurtenissen meegemaakt en dat vond ik persoonlijk een beetje too much. Verder is het wel een lekker boek om te lezen.
1	Dit boek is een must-read voor liefhebbers van thrillers, met een vleugje fantasy/magie. Het verhaal grijpt je langzaam maar zeker bij de slot, om nooit meer los te laten.
1	Aan de hand van dagboekfragmenten, brieven, transcripten van therapiesessies, sms-jes, Snapchats, uitspraken van ‘wijzen’, e-mails etc wordt het verhaal verteld van een dertigjarige vrouw, Ottila, die probeert haar leven een andere wending te geven. Van een leven vol drank, drugs en seks dat uiteindelijk toch niet bevredigend genoeg is, naar een gelukkiger leven. Maar wat is dat dan geluk? En hoe ontworstel je je aan oude gewoontes en oude vrienden die dat nieuwe leven in de weg staan? En bestaat er zoiets als genetische aanleg voor psychisch lijden? Allemaal vragen die voorbijkomen in deze boeiende roman die toch ook met de nodige humor geschreven is. Het is knap hoe de schrijver van alle losse fragmenten een samenhangend verhaal heeft weten te maken. De worsteling van Ottila met zichzelf en haar omgeving wordt pijnlijk duidelijk. Al met al een aanrader om te lezen.
1	Een feitelijk verslag, zonder emotioneel te worden, over de meest gruwelijke wandaden van deze wereldoorlog, WOII. Primo Levi vertelt meermalen dat hij alles is verloren, ook zijn mens-zijn, maar zijn waardigheid klinkt toch nog goed in dit boek door. En zoals hij zegt: "Ik kan niet begrijpen, niet verdragen dat men een mens beoordeelt niet naar wat hij is, maar naar de groep waar hij toevallig toe behoort...". Deze wandaden/oorlogen zijn er nu ook nog steeds, daar word je je weer pijnlijk van bewust.
1	Het laatste boek van deze, voor mij, top-schrijfster is weeral een plakker. Het kleeft aan me en ik neem het overal mee naartoe totdat het uit is en dan vind ik het eigenlijk zonde! Ik kan al niet wachten op haar volgde boek!
1	Het boek pakt je echt goed en laat je meeleven met Oskar en zijn zoektocht. Het was prachtig om te lezen. Het boek komt nu ook op mijn lijstje van 'Beste boeken die ik ooit hebt gelezen.' De film is ook erg goed verfilmd, zeker een aanrader! Ik ben blij dat ik nu weer een ervaring rijker ben met dit prachtige werkstuk van Jonathan Safran Foer.
1	Max en Cade zijn twee leuke jonge mensen die beiden een deel van zichzelf verborgen houden, zij het voor de buitenwereld, voor hun ouders of voor hun vrienden. Het boek is prettig geschreven en leest dan ook vlot weg. Je wordt meegesleept in de beleving van deze twee mensen. Ikzelf vond het een goed boek dat ik zeker nogmaals zal lezen. Het is geen zwaar of moeilijk boek, ik vond het vooral een lekker niet te moeilijk rustig leesvoer boek. Zeker aan te raden!
1	4 Vrienden met ieder zijn eigen persoonlijkheid. 1 Verhaal dat onder de huid kruipt. Het boek trekt je langzaam mee in de emoties.
1	Dit boek is met een schijnbaar gemak geschreven. Wieringa heeft een perfecte balans gevonden tussen taal en inhoud. Nergens komen zijn woorden geforceerd over. De ene mooie zin vloeit over in de andere. Stijl is natuurlijk één ding, als je niets te vertellen hebt, zeggen mooie woorden weinig. Maar hier niet: Wieringa heeft echt iets te vertellen. Het lijkt soms of je een modern sprookje aan het lezen bent. Maar dan ook weer niet, want er is weinig ongeloofwaardigs in zijn verhaal. Voor mij is dit een zeer krachtig verhaal over vriendschap, ontgoochelingen, hoop en illusie, .... En toch ligt het verhaal zelden zwaar op de hand of vervalt Wieringa zelden in sentiment. Een heel mooi, ontroerend boek dat ons taalgebied tot eer strekt !!
1	Wat een geweldig boek. Dit was deel 3 van een serie over 11 september. Ik vind het heerlijk om deze christelijk boeken te lezen.
1	Prachtig spannend verhaal. Het verhaal dwingt om te blijven lezen. Dan Brown schrijft zodanig dat je daadwerkelijk aanwezig bent in het verhaal. Top.
1	Ik heb dit boek al diverse keren gelezen en elke keer weer schiet ik in de lach hoewel ik het boek al door en door ken. Een geweldig geschreven boek met de humor van Jekkers en Meinders. Een van mijn favorieten. Hij staat bijna stuk gelezen in de kast omdat ik hem al vaak heb uitgeleend. Het boek vertelt hoe het eraan toe gaat op een school. De belevenissen van de leraren en leerlingen worden prachtig en met veel humor verteld. Het boek is een must read voor iedereen die in het onderwijs werkt.
1	Iris Johansen schrijft heel goed. Ik heb bijna al haar boeken nu gelezen. Deze was ook weer heel goed. Echt een boek om zo uit te lezen.
1	Het boek grossiert in juweeltjes, zinnen die het metafoor ontstijgen doordat je de betekenis moet voelen in plaats van begrijpen: 'Mijn hart klopte langzaam, moeizaam, vol grind of schroot'. Dit gegeven maakt het de moeite waard om te blijven lezen, want de eerste ongeveer 100 pagina's komen langzaam op gang. Her verhaal van Benjamin verteld vanuit de ik-persoon is chaotisch waarbij zijn trauma centraal staat. Het is een zoektocht naar het waarom van zijn verdriet en omgaan met het verlies van zijn zus dat onherroepelijk leidt tot zijn eigen verlies in het hier en nu. Gelukkig veranderd dat landschap in de tweede helft van het boek. De onderliggende spanning, een geheim dat alle levens beïnvloed, eist langzaam maar zeker z'n plek op de voorgrond. De ontmaskering van het plot komt in een bijzondere wending dat er plots is en dan moet je een paar keer teruglezen om er zeker van te zijn dat wat je leest er ook echt staat, want geloven doe je het niet direct.
1	Het is een boek over een onderwerp dat heel werkelijk is, maar waar nog nooit iemand over geschreven heeft. In dit moderne tijdperk waar de computer centraal staat blijf je met je ogen aan het boek gekluisterd. Het zou jou wel eens kunnen overkomen....
1	Het is lang geleden dat ik een Kay Scarpetta gelezen heb en hij leest weer als vanouds. De schrijfstijl van de boeken is erg prettig alleen vind ik Kay echt heel onsympathiek. Ook Marino vind ik maar een erg nare snuiter, dus eigenlijk vind ik het wel vreemd dat ik de boeken zo goed vind maar toch eerdaags ook deel 11 maar eens lezen. Vooral omdat deel 22 er ook al aan zit te komen.
1	Mijn hemel wat is dit toch een goede serie! Ik heb wel langer over dit boek gedaan dan ik over de vorige drie boeken deed. Ik denk dat dit deels komt doordat ik wist dat ik nog zo lang op het volgende deel moet wachten en deels omdat het zo ontzettend spannend en emotioneel is. Het laatste stukje van het boek was gelukkig vrij luchtig waardoor ik iets ben bijgekomen van de spanning. Toch moet ik weten hoe het verder gaat. Kom maar snel op met deel 5!
1	Mooi boek van een dappere vrouw die door haar 'naïeviteit' in de gevangenis terecht komt. Het laat vooral zien hoe de cultuur in Iran is. Het is schrijnend om te lezen dat een jonge vrouw met een van het regime afwijkende mening zomaar opgepakt kan worden en vervolgens niet te horen krijgt waarom en wat er met je gaat gebeuren. Jammer dat je niet meer te lezen krijgt over wat er allemaal met Zarah gebeurd is nadat ze vrijgekomen is.
1	Mooi boek. Je steekt er wat van op. Wel een beetje rare combi soms van roman, met dialogen en alles, en feitelijke historische beschrijvingen.
1	De uitgave moet je toch echt lezen als je meer wilt weten over de Eerste WO. Ik ben zo vaak via Ieper naar Calais gereden, dat ik bij het zien van de vele begraafplaatsen en zeker ook de poort bij Ieper erg onder de indruk raakte. Toen las ik Passendale en wilde steeds meer weten. Hoe konden regeringen hun soldaten als kanonnenvlees naar die plekken sturen. ?Ik denk dat ze zich dat nooit hebben beseft. En de arme soldaten aan beide zijden van de linie ook niet. Sommigen tekenden vrijwillig. Zouden ze dat gedaan hebben als ze van te voren geweten hadden waarin ze terecht zouden komen??? Het is een stuk geschiedenis dat vaak wordt ondergewaardeerd door de vreselijke gebeurtenissen in de Tweede Wereld Oorlog. Lees dit boek en begrijp hoe de wereldwerkelijk in elkaar zit......
1	Ik vond het een prachtig en ook heel verdrietig boek, de rest van de serie ook, het boek is mij altijd bij gebleven en ooit ga ik alles opnieuw lezen!
1	Ik heb al redelijk wat boeken gelezen maar bij dit boek heb ik echt een traan gelaten. Wat een prachtig boek!!
1	Normaal ben ik niet zo van de korte verhalen, maar wat Adam Johnson doet in ‘Als het lot lacht’ is niets minder dan geweldig. De manier waarop hij fantasie en werkelijkheid bij elkaar doet komen, waarop hij de kracht van liefde en verdriet neerzet en hoe hij je mee laat kijken in het leven van de personages is ronduit fantastisch. Johnson laat wederom zien wat een prachtige verhalen hij kan maken en hoe een boek je tot in het diepst van je ziel kan raken. Mooi geschreven, niet al te gecompliceerd en net als ‘Gestolen Leven’ wonderlijk goed vertaald.
1	Het eerste boek wat ik van Marelle Boersma heb gelezen...wow wat is dit een giga goed boek zeg...in een adem heb ik hem uitgelezen...ik kon hem bijna niet weg leggen...Het heeft me daarna ook bezig gehouden het verhaal...brrr...het zou je maar gebeuren...
1	Dit is een schitterend boek van Deaver, een echte aanrader! De personages zijn goed uitgewerkt, het is spannend en heeft onverwachte wendingen. De perfecte mix voor een goede thriller!
1	Geabonneerd op Bookchoice lees ik de meest uiteenlopende en verrassende boeken, die vaak buiten het vizier van de boek-promotors vallen en daardoor ook die van mij. Dit is weer zo’n pareltje, die volgens de lezerssite hebban.nl onder drie categorieën valt: literatuur, roman én feelgood. Alle drie typeringen kloppen. Ik vond het een mooi verhaal. Het is een moderne liefdesgeschiedenis en het thema is duidelijk. Liefde overstijgt elke conventie, en gedwarsboomde liefde zadelt de volgende generatie op met emotionele ballast. In dit verhaal lukt het de hoofdpersoon Emilie om in het reine te komen met haar verleden en laat daardoor haar wereld weer een stukje beter achter dan waarin zij het vond. Voor de Romeo’s en Julia’s vanaf de tijd van Shakespeare liep het niet goed af, maar het lijkt er op dat onlangs de categorie ‘feelgood’ geboren is. In de 21e eeuw is er voor romantische koppels duidelijk hoop op ‘eind goed, al goed’, hoeveel fouten en verkeerde afslagen wij ook als mens maken, mits je ‘na elke val weer opstaat’ en je in staat bent jezelf en de ander te vergeven.
1	Een zeer goed opgebouwd boek waarin je eigenlijk niet met een bepaalde hoofdpersoon kan of hoeft mee te leven. Er gebeuren continue verschillende dingen met verschillende personages. Het is daardoor afwisselend en lang blijft de ware toedracht verborgen. Knap geschreven.
1	De cover is heel mooi, een vrouw met een heel indringende blik. Ik denk dat het ook niet zo simpel is om een andere geschikte coverfoto te vinden voor dit boek. Dit lijkt mij de beste keus, het hoofdpersonage neerzetten. Sterk maar tegelijkertijd ook iets diep verborgen in haar ogen. De schrijfstijl van Monique vind ik heel direct, ze gaat onmiddellijk op haar doel af met haar woordgebruik, zonder twijfel. Als lezer weet je dus waar je aan toe bent. Waarschijnlijk omdat ze zeer goed weet waarover ze het heeft met het onderwerp van de NSS. Het boek is opgebouwd uit korte hoofdstukken die een chronologische tijdlijn volgen. Eerst liggen de data nog verder uit mekaar om dan te gaan naar de dag voor de Nucleaire Veiligheidsstop waarop de minuten vooruit tikken en de spanning wordt opgedreven. Vooral dat laatste stuk deed mij denken aan _24_, waarbij elke minuut belangrijk is. Een hoofdpersonage met een zeer complex verleden dat je als lezer beetje bij beetje voorgeschoteld krijgt. Je krijgt zicht op gebeurtenissen die ze persoonlijk te verwerken kreeg en niet van de poes zijn. Ze vecht met haar verleden als kind en met haar professioneel verleden. Het hele boek is n strijd. Een strijd voor gerechtigheid, opheldering en vrede op allerlei gebieden. Ze moet beslissingen nemen die als vrouw en moeder niet vanzelfsprekend zijn. De emoties die Myrthe daarbij voelt zijn pakkend. Toch kan ze als het erop aan komt zeer hard zijn als getrainde Mossad-agente. Het plot zit heel mooi in mekaar en zaken uit haar persoonlijk verleden spelen een grote rol in het geheel van de nucleaire top. Wie speelt welke rol, wie is te vertrouwen en wie niet? Het is lang verborgen hoe het allemaal zit en dat houdt natuurlijk de spanning erin. Een spanning die soms wel echt flitst. Knap hoe ze over een actueel onderwerp een thriller weet te schrijven. Het moest maar eens echt zijn, zet een mens wel aan het denken. Ik heb genoten van deze faction thriller.
1	Het is niet gemakkelijk om als schrijver vernieuwend uit de hoek te komen. Dikwijls heb je bij het lezen van steeds hetzelfde genre een déja vu gevoel en/of weet je nar 100 pagina's hoe het boek gaat eindigen. De trilogie van An Janssens blijft je vasthouden doordat er steeds nieuwe wendingen in het verhaal zijn en dat je de gedachten kunt volgen van zoveel personages.
1	Dit boek is een bom. En dan heb ik het niet over het feit dat het 450 pagina’s dik is. Ik kan wel een turf van een boek hebben. Net hiervoor las ik Mythos, ook een 400 pagina’s. En daarvoor Omnibus deel 1 van The Hitchhiker’s Guide to he Galaxy, goed voor bijna 600 pagina’s – het is dan ook een bundeling van drie boeken in de reeks. Ook dat was een bom, maar dan van een ander kaliber. Dit boek is een bom. En dat staat duidelijk vermeld op de achterkant (in tegenstelling tot dat Transgalactisch Liftershandboek, waar in het groot “don’t panic” op staat). Barack Obama noemt het een “provocerend boek”. Het slaat in als een bom. Een splinterbom, een bom die zich opdeelt & blijft opdelen. Om de zoveel bladzijden wordt je met een inzicht om de oren geslagen dat je toch even aan het denken zet. Het vergt dus wel even om dit boek te lezen. Terug niet omdat het 450 pagina’s dik is, maar omdat je om de zoveel pagina’s het boek toch even aan de kant moet leggen om te overdenken wat je net gelezen hebt. Niet dat het ingewikkeld geschreven is, integendeel, de auteur zet alles haarscherp op een rijtje. En dat in een heel duidelijke taal. Maar wat je leest blijft gewoon nazinderen, zoals bij een splinterbom. Je kan dan ook niet anders dan erover nadenken, in eerste instantie, en er dan over gaan vertellen. De impact van het lezen is groot, zo groot dat je dit moet delen. Je moet er gewoon over vertellen, het kan niet anders. En zo steek je anderen aan, jouw ontploffing steekt het lont bij anderen aan. En zo zal dit boek blijven inslaan als een bom.
1	Geweldig boekje! Je bent verheugd over de ultieme wraakoefening, maar bedroefd dat men dus in de dertiger jaren al zeer bewust was over wat er in Duitsland gebeurde en daar toch echt niets mee deed.
1	Na het eerste boek wat ik in 1 adem uit had, is dit een super goed 2e boek. Ga zo door. Leest heerlijk weg en je blijft in spanning.
1	Gelezen mei 2008. Ik heb dit boek in het Engels gelezen (Strange Fits of Passion) en vond het prachtig. Eén van de betere boeken van Anita Shreve.
1	Het behouden kind van Janneke Holwarda is een boek dat je continu op het verkeerde been zet. Thomas, de zoon van Lena is boos weggelopen. Maar waarom? En waarheen? Gaandeweg kom je erachter wat er daadwerkelijk is gebeurd. Een knap geschreven verhaal dat goed in elkaar zit. De schrijfstijl is erg prettig, ondanks het feit dat het een ‘warrig’ verhaal is. Warrig omdat je het leest vanuit Lena, de angst en de wanhoop van de moeder zijn erg goed weergegeven. Er wordt gesprongen in de tijd, maar dat haalt zeker niet de vaart uit het verhaal. Hierdoor wordt uiteindelijk een heleboel duidelijk. Wat mij betreft een aanrader!
1	In 1 keer uitgelezen.
1	Ik vond dit toch echt het beste boek van de serie. Ik ben echt heel erg blij dat America voor Maxon heeft gekozen en dat Aspen een nieuwe liefde heeft gevonden. Ik mis Celeste echt heel erg (dat had ik nooit gedacht) en ik vind het zo erg dat de vader van America en de moeder van Maxon dood zijn. De vader van Maxon echter was toch een afschuwelijke man die zijn zoon mishandelde en het land koste wat het kost onder de duim wilde houden. Er zijn alleen op het einde nog wel een aantal dingen met een open einde afgesloten en ik heb gehoord dat er nog een vierde deel komt. Ik hoop het en kan niet wachten!
1	Wat is dit een prachtig en positief boek. Wat kan Karen mooi schrijven en vertellen. Wat gaat hier een positieve kracht van uit. Heerlijk om te lezen en te voelen. Het gaat over hoe je op vele manieren kunt zijn opgesloten in je eigen wereld. Het leven is te kort om niet jezelf te zijn bij de personages die God een plek heeft gegeven in jouw levensverhaal. Prachtig om te lezen hoe het met Holden en Ella gaat en de mensen om hen heen en wat muziek doet. Dit boek blijft mij nog heel lang bij.
1	Het was even wennen aan de staccato schrijfwijze. In vaak korte zinnen, met woorden die elkaar snel opvolgen wordt het verhaal op een beeldende en directe manier neergezet. Een boeiend verhaal waarin de Identificatiedienst een centrale rol speelt. Ook de gevechten in Zeeland tijdens WOII worden duidelijk beschreven. De schrijver verweeft de verschrikkingen van oorlog en opgravingen met de natuur die groeit en bloeit. Dit lijkt de beelden nog scherper neer te zetten. Tegelijkertijd spelen liefdesrelaties een belangrijkere rol dan in eerste instantie lijkt.
1	Het verhaal begint gelijk spannend. Zelf was ik wat bang dat hij daardoor langdradig zou worden , gelukkig was dit niet het geval. Goed verhaal en heerlijke actie. Ook was liefde erin weer goed geschreven.
1	Dit boek zou ik zelf nooit gekozen hebben, Doordat ik meestal naar de illustraties kijk. Maar wat een leuk verhaal! Juist doordat het zich in de tijd van koetsen en kastelen afspeelt, passen de illustraties er perfect bij. De leuke woordspelingen en het verrassende avontuur geschreven door Paul Biegel maken dit boek af. (21e boek voor boekenbingo 2016)
1	Hoewel het naar mijn mening (maar wie ben ik) een beetje traag op gang komt heb ik vanaf de helft van het boek moeite gehad om het weg te leggen. Vooral de laatste hoofdstukken in 1 ruk uitgelezen. En dan natuurlijk het moment dat het uit is. Even bijkomen... en dan... pfff. Kijk uit naar je volgende boek(en). Bedankt voor zoveel pagina's leesplezier!
1	Prachtig boek. Toen ik de achterkant las hoopte ik dat er in het boek ook aandacht werd gegeven aan de mensen aan wie Laurel schrijft en dat was gelukkig zo. Laurel schrijft niet zomaar aan mensen omdat ze dood/beroemd zijn maar er zit echt een verhaal achter. De mooiste stukjes in het boek vond ik als ze vertelde over het leven van de mensen aan wie ze schreef en hoe zij daar naar keek, dat maakt voor mij dat die boek beter/mooier is dan andere boeken over dit thema. Zeker een aanrader.
1	Een doorsnede van het oeuvre van Annie M.G. Schmidt en tegelijk een overzicht van haar figuurtjes. Sprookjes en gedichten met heel veel humor die zowel geschikt zijn voor (erg) jonge lezers als om voor te lezen - enige expressie is dan wel vereist. De bijbehordende tekeningen zijn niet alleen illustratief bij de tekst maar vanzichzelf ook grappig, jammer dat ze, zoals vaak, in het ebook nogal klein uitgevallen zijn. 1 van de grootste, bekendste en meest geliefde nederlanse schrijfsters van kinderverhalen op haar best.
1	Erg genoten van dit prachtige boek. Spannend verhaal geschreven in een mooie schrijfstijl. Kon me helemaal vereenzelvigen in Sara die als een tijgerin over haar gezin waakt en ingrijpende gebeurtenissen het hoofd probeert te bieden.
1	Dit prachtige boek is opgebouwd uit hoofdstukken die gaan over de twee verhaallijnen in het verhaal, te weten het leven van Juan Guillermo in Mexico-Stad en de jacht op een wolf van een Inuit in het noorden van Canada. Je hebt in het begin niet door waarom je deze twee verhaallijnen voorgeschoteld krijgt, maar dit lost zich weldra op en op het laatst wordt het je helemaal duidelijk. Tussen deze hoofdstukken in staan korte hoofdstukjes met feitjes en wetenswaardigheden die nuttig zijn in het hoofdstuk dat erna komt. Het verhaal speelt zich niet chronologisch af, maar dat is in dit boek helemaal niet erg. Het is ondanks dat goed te volgen. Juan Guillermo’s leven is hard en doorspekt met de dood. Na de dood van zijn ongeboren tweelingbroer sterven in korte tijd zijn broer, zijn ouders, zijn oma, haar kanaries en zijn hond. Dit wordt rauw en beeldend geschreven, bijna als een film. Dat is ook niet zo gek, want Arriaga is scenarioschrijver en filmregisseur. Door de beeldende beschrijvingen leest het heel erg vlot. Ik heb nog nooit zo’n dik boek zo snel uitgelezen. Ik kon het echt met moeite wegleggen. Af en toe als het te heftig werd ging ik even iets anders doen, maar het verhaal lonkte iedere keer naar me en ik moest gewoon weer verder lezen. Ik heb het in recordtempo gelezen en ik heb er enorm van genoten.
1	Een leuk verhaal met een voorspelbaar einde. Wat ik wel goed vond is dat Jill bepaalde onderwerpen niet uit de weg gaat wat ik wel weer een meerwaarde gaf aan het boek. Ik voelde me wel verbonden met de hoofdpersonen dus all in all toch wel een leuk verhaal
1	Een boek wat je achter elkaar uit wilt lezen. Goed geschreven maar af en toe wel schakelen over wie het gaat. Soms iets te veel vooruit lezen en dan weer terug in de tijd.
1	Prachtig boek dat je meevoert in het leven van een man die het moet hebben van zijn schildertalent, maar beslist niet van zijn sociale vaardigheden en openhartigheid. Langzaam sijpelt tot hem door dat hij ook gebaat is bij een sociaal leven. Fascinerend portret van de beroemde schilder Anthony van Dyck die maar geen voet aan de grond krijgt aan het hof van King James. Hij moet zich zien te handhaven temidden van de concurrentie van andere schilders en hun onderlinge verbondjes. Gelukkig niet dichtgeplamuurd met een happy end. Zou leuk zijn als in de derde druk zijn schilderijen afgebeeld worden. Maakt ook erg nieuwsgierig naar een expositie van Anthony van Dyck, ik zou nu met andere ogen naar zijn werken kijken. Ik ben bijvoorbeeld heel benieuwd naar het ‘meisje met hoed’ waarop de tweede hoofdpersoon is gebaseerd, Aline. Vaak heb ik bij wisselend perspectief een sterke voorkeur voor de een of de ander, maar in dit geval vond ik beide verhaallijnen even spannend en boeiend.
1	Ik vind het een mooi geschreven boek, had aan het einde echt het idee dat ik Guusje kende. Ik raad dit boek iedereen heel erg aan.
1	Lekker spannend en leest super vlot en het einde dwingt je om meteen in de volgende te beginnen . Wat ik dan ook direct ga doen.
1	Een goede Hakan Nesser, lekker traag maar wel spannend. Een man wordt gevonden in een kloof, op precies dezelfde plaats als waar 35 jaar ervoor ook al een vrouw gevonden was. Nog een toeval: de man is de ex van de vrouw. Dat is dus geen toeval meer. De oplossing is terug te vinden in het verleden zo lijkt. De vrouw maakte deel uit van een groepje dat meestal met 6 samen was. Tot ze op een bepaald moment toch uit elkaar gegroeid zijn. Waarom? Wat is er gebeurd?
1	Ik heb dit boek net uit en de afgelopen week 'verzon' ik elke keer weer een excuus om het boek weer op te pakken, hoewel ik genoeg te doen had. Dat bewijst dat het verhaal me niet losliet. Steeds verder raak je verstrikt in de draden van het verhaal, want er komen steeds meer losse eindjes, oftewel puzzelstukjes bij. Aan het eind valt alles dan op zijn plek, ingenieus in elkaar passend. Wat ik ook zo mooi vind aan de boeken, is de schrijfstijl van Goddard. Ik lees soms zinnen, waarbij ik denk: ja, zo zie ik het letterlijk voor me. Zijn beschrijvingen van gevoelens, emoties, maar ook bv een lentedag, zijn zo treffend, dat het bijna jouw verhaal is geworden, zoals jij het zou schrijven. Maar misschien spreekt deze stijl niet iedereen aan. Ik ga in ieder geval zeker verder met lezen van deze schrijver!
1	Wat een verhaal, en zo mooi in elkaar gezet, je ziet het helemaal voor je. Beeldend geschreven, zodat je direct weet hoe het er uit ziet, vooral in de grotten. Het boek in 2 dagen uitgelezen. Zelfs de tv bleef uit. Spannend verhaal en ik kan niet wachten tot het volgende deel uitkomt, waarin John en Amanda weer op avontuur gaan.
1	Prachtig verhaal dat zich afspeelt in de winter in Friesland. Buitengewoon ontroerend op het einde (de tranen stroomden over mijn wangen). Makkelijk taalgebruik en korte hoofdstukken.
1	Dit boek staat in mij top tien. Ik heb er van genoten. Ik vond het idee heel origineel en mij boeide het van bij het begin.
1	Greg Iles behoort na het lezen van Trapped/ 24 uur tot een van mijn favoriete schrijvers. Het verhaal is eigenlijk simpel en eenvoudig al is de wijze waarop de ontvoering wordt uitgevoerd goed bedacht. Het plot is ook niet erg verassend, het einde had ik zo min of meer wel verwacht. En toch is het een supergoed en spannend boek, de personages (vooral de ontvoerders) in het boek zijn treffend neergezet met kleurrijke karakters, Joey verbitterd, hard en gewetenloos, Huey een zwakzinnige slaaf met een erg klein hartje en Cheryl die is afgezakt naar de onderste regionen van de maatschappij en zo haar eigen kijk heeft op het leven. Zet deze types elk op een aparte locatie met een van de drie slachtoffers en je krijgt 1 verhaal verteld vanaf 3 locaties met verassende combinaties personages.
1	Orlando Figes evenknie, maar nu over een vrij onbekende periode, ondanks de vele straatnamen en wijken zoals Transvaal. Ben een feiten freak, dus ik kon mijn hart ophalen. Heb het wel een paar keer weggelegd en iets anders gelezen, maar het blijft boeien. Knap geschreven, helder en er zijn momenten dat je heel dicht kunt zijn bij de hoofdpersonen door de details. Terechte winnaar Libris Geschiedenis prijs, dank.
1	Pracht triologie ,jammer dat stieg zo vroeg overleden is ,geweldig spannend ,je leest het in een ruk uit ,ik gunde me amper de tijd voor eten en slapen
1	Dit boek werd me aangeraden door Sonja, omdat ik 'Het wonderbaarlijke voorval met de hond in de nacht' in mijn top 10 heb staan. Dat boek wordt vergeleken met 'Marcelo en de echte wereld' en die vergelijking is terecht. Wederom kreeg ik de kans in het hoofd van een jongere binnen het autistisch spectrum te kruipen. Groot verschil is dat Marcelo veel beter in staat is zichzelf te handhaven in de echte wereld, dan Christopher in 'Het wonderbaarlijke voorval met de hond in de nacht'. Hoewel Marcelo's inzicht veel beter is, waardoor ik als lezer veel beter begrijp hoe een autistisch kind denkt en waar hij tegenaan loopt, vind ik dit boek toch iets minder aantrekkelijk dan het verhaal van Christopher. Het verhaal zit wel super in elkaar, leest goed weg en is uitermate boeiend. Zeker voor mensen die werken met kinderen met autisme, zouden dit eens moeten lezen.
1	Dat Mattias is overleden is geen spoiler, maar hoe dat is uitgewerkt is magnifiek. Het leven van Mattias wordt als een caleidoscoop belicht door de verschillende vertellers. Het verrassende is dat die vertellers niet allemaal een hele hechte band hadden met Mattias maar ook een toevallige passant kunnen zijn. Bij dit alles is de periode voor en de periode na Mattias een duidelijke scheidslijn. In het begin moest ik even wennen aan de vertelstructuur, maar als deze je eenmaal gegrepen heeft laat het je niet meer los. Steeds meer en meer wordt de puzzel gelegd van Mattias en zijn leven, zonder dat het zoetsappig of saai wordt. Het is een verhaal met een boodschap, ook al klinkt dat misschien wat zwaar. Voor mij is die boodschap: vier het leven, geniet er van en vergeet de mensen om je heen daarbij niet. Het leven is te mooi om zomaar los te laten.
1	Alles van Frost in gewoon goed. Dan heb ik het over de tv serie " A Touch Of Frost "  en de boeken. Frost overtreft met gemak Connan Doyle en Christie
1	Wauw, was het eerste wat ik dacht toen ik dit boek dichtsloeg. Wauw, omdat ik het een heerlijk boek vond. Wauw, omdat ik elke keer verrast werd door de wendingen in het verhaal. Wauw, omdat ik steeds weer op het puntje van mijn stoel zat. Maar vooral: wauw, omdat ik dit einde niet had zien aankomen. Natuurlijk heb ik wel zitten fantaseren over het mogelijke einde, maar elke keer dacht ik weer dat het verhaal een hele andere kant op zou gaan. Ik vind het belangrijk in een boek dat je door wil blijven lezen, dat je het niet makkelijk kan wegleggen, dat je meevoelt met de hoofdpersonages en dat je na het lezen ervan erover na blijft denken! Dat had dit boek voor mij allemaal en het feit dat ik vandaag weer, zelfs bij het lezen van een ander boek nog in mijn hoofd zit met dit boek, zegt genoeg! Vandaar ook 5 sterren! Oh ja nog een tip: Zorg ervoor dat als je dit boek gaat lezen, je echt ruimte in je agenda over hebt! Je legt het namelijk niet zo snel meer weg! ;)
1	Ik vond het fascinerend en boeiend om te lezen. Hoe de schrijver je meeneemt in het verhaal is prachtig. Zeker de moeite waard om te lezen!
1	Dit boek lees je in 1 ruk uit. Je blijft nieuwsgierig naar alle belevenissen van de 2 hoofdpersonen. Originele verhaallijn.
1	Dit alweer elfde deel uit de Pendergast serie en een vervolg op koortsdroom mag er weer wezen. Ik heb dan ook weer genoten van dit boek waarin Pendergast het aan de stok krijgt met zijn zwager Judson Esterhazy. Wanneer deze na een aanvaring Pendergast voor dood achterlaat in een moeras en terloops nog even vermeld dat zijn vrouw Helen nog leeft. Pendergast weet echter weer uit het moeras te kruipen, duikt onder en gaat op zoek naar zijn dood gewaande vrouw. Waarbij zijn pad zeker niet over rozen gaat. Het boek leest dan ook weer heerlijk weg. Het verhaal wordt met veel vaart verteld. Een plot om van te smullen en een ontknoping die er voor zorgt dat je het boek op het puntje van je stoel uitleest. Kortom, weer een aanrader voor de Pendergast fans.
1	IJsKoude rillingen! Blood freezing action. Verrassende wendingen. Page turner tot de laatste bladzijde!
1	Wulf Dorn heeft er een fan bij! Na trigger was ik reuzebenieuwd naar dit boek, en wat een verhaal, om van te smullen. Ik had het gevoel dat ik naar een film keek waar alles peilsnel op elkaar volgt en je absoluut wil weten hoe het verloopt. Er gebeurd zoveel en de spanning is voordurend om te snijden, een echte aanrader. Ik kan niet wachten op het volgende boek!
1	Het boek leest makkelijk weg. In het begin net een thriller later in het boek wordt het wat rustiger, maar blijft zeker boeiend. Een goed mooi boek met een mooie boodschap. God is er voor iedereen.
1	Weer net zo goed als vorige delen! Ik ben blij dat er nog een deel 3B is - jammer genoeg het allerlaatste deel - zodat ik nog even kan genieten van deze prachtige en magische serie. Heerlijk geschreven en het einde van dit boek maakt me erg nieuwsgierig!
1	Alleen Baskische kunnen over de gevolgen van ETA praten. Dat doet Aramburu door je mee te slepen door de vriendschap, haat, liefde, wraak tussen twee gezinnen wiens levens verwoest zijn sinds de moord op Txato: vader, echtgenoot, vriend en uiteindelijk, slachtoffer. Over de macht van extremisme, geruchten en argwaan.
1	De 100-jarige man lijkt qua verhaal op een mix tussen: the curious case of Benjamin Button en Forrest Gump. Een verhaal over een man die in al zijn onschuld en naïviteit in allerlei onverwachte situaties terecht komt. Een heerlijk verhaal om te lezen met veel humor.
1	Prachtige - autobiografisch aandoende - roman over Giovanni, telg uit de bekende familie achter ijssalon Venezia in Rotterdam. Heen en weer schuivend tussen generaties ijsmakers, tussen zomer en winter en tussen Rotterdam en hun thuisdorp in Italië, komt een voor mij onbekende wereld tot leven. Niet alleen de wereld van de ijsmakers, maar ook die van literatuur en poëzie omdat de oudste zoon besluit om de familietraditie te doorbreken en zijn toekomst buiten de ijssalon zoekt, totdat zijn broer hem een uitzonderlijk verzoek doet. Dan blijkt hoever de familiebanden reiken en oprekken. Ik heb Van der Kwast altijd een beetje een vaag figuur gevonden (en eigenlijk vind ik dat nog steeds), maar met dit boek laat hij in elk geval wel zien dat hij schrijfkwaliteiten heeft en hij moet ongetwijfeld ook enorm veel research hebben gedaan.
1	De Engelse versie had ik al enige tijd geleden gelezen, maar nu volgde eindelijk de Nederlandstalige versie. Even intens als de eerste keer, mogelijk nog meer. Genoten heb ik van dit boek, van de eerste tot de laatste letter. En dan zat ik geschokt op de zetel, want zo'n boek is het wel: het laat je als verdoofd achter.
1	Het is een heel mooi maar ook heel verdrietig verhaal. Ik werd tot diep vanbinnen geraakt. Het was een zeer emotioneel boek. Het gaat over een meisje en een jongen, die elkaar in het ziekenhuis tegenkomen. Ieders met hun eigen problemen. De jongen krijgt te horen dat hij een hersentumor heeft en het meisje verwond zichzelf. Ze groeien langzaam naar elkaar toe en ze leren elkaar kennen. Ik weet nog dat toen ik het boek uit had, begon te huilen. Omdat ik besefte dat dit (jammer genoeg) iedereen kan overkomen.
1	Mijn tweede Jo Nesbo boek en het smaakt naar meer! Hoe deze schrijver een spelletje kan spelen met jouw beeld van de hoofdpersoon is bewonderenswaardig.
1	Ik vond het een mooi boek. De schrijfster geeft ons een kijkje in de ziel van de verschillende hoofdpersonen. Wat een moed hadden ze. Je kunt je nauwelijks voorstellen hoe dat toen was. Goed dat hierover wordt geschreven.
1	Vergeet het andere werk van Lehane maar (op Mystic River na dan) want dit overtreft alles. Briljant geschreven. Normaal gesproken kan ik best wel een paar dagen of weken over een boek doen maar nu niet. Ondanks een paar zieke kinderen thuis en chronisch slaaptekort kon ik het boek niet wegleggen. Niets is wat het lijkt en het verhaal blijft je tot op het einde toe grijpen. Een absolute aanrader.
1	Man,man,man...miserie,miserie,miserie. Want het gaat traditioneel wellicht weeral een kleine 2 jaar duren eer er een nieuwe Soetewey verschijnt. Met dit recentste boek bewijst hij (nogmaals)tot de crème de la crème van de Vlaamse misdaadauteurs te behoren. Over het verhaal zelf ga ik geen enkel woord neerpennen. En mijn advies blijft beperkt tot 1 woord,namelijk...”lezen”
1	Klasse. Ik durf geen vijf sterren geven omdat dat zo pretentieus klinkt, maar vier verdient hij er zeker (eigenlijk ook vijf nu ik erover nadenk want zijn figuren zijn echte mensen vaqn vlees en bloed met hun kleine kantjes en gebreken). ik ben aan Van Laeres Koudvuur begonnen zonder deze auteur te kennen en ook in een zatte bui, maar vond het wel héél goed! Dus allemaal dit boek lezen, en ook zijn andere zoals ik van plan ben! PS Nu ben ik wel degelijk nuchter...
1	Dit is de eerste Young Adult Thriller van deze auteur en wàt voor één. De spanning wordt heel geleidelijk opgebouwd met uiteindelijk een steengoede ontknoping. Het boek is gewoon niet weg te leggen en ik heb het dus ook in één adem uitgelezen. Een heerlijk boek, waar ik van heb genoten, zoals ook de andere boeken van Patrick van Rhijn. Door de vlotte en gemakkelijke schrijfstijl leest dit boek als een trein. Patrick heeft er een fan bij.
1	Fuzz is het konijntje dat kinderen zelf ook willen! Schattig, lief en avontuurlijk. Met het aanbreken van de lente moet Fuzz, samen met opa, natuurlijk de natuur gaan ontdekken. En hoe kan je dat beter doen dan met een picknick? De schrijfstijl leent zich heel goed voor het voorlezen. Af en toe een rijmpje zorgt ervoor dat de regels ook een mooi ritme krijgen. Korte zinnen die voldoende informatie bevatten om een volledig verhaal te krijgen en die toch makkelijk genoeg zijn zodat de kinderen alles kunnen begrijpen en meeleven met Fuzz en opa. Opnieuw is het erg mooi dat sommige woorden een kleur meekrijgen. Een kleur die past bij de betekenis van het woord en er soms voor zorgt dat op de illustratie ernaast, het voorwerp makkelijk kan gevonden worden aan de hand van die kleur. De illustraties zijn opnieuw erg duidelijk. Alledaagse voorwerpen en levende dingen worden op een heel herkenbare manier neergezet. Felle kleuren, strakke omlijning en zeker niet teveel objecten op een pagina, maar toch genoeg om steeds weer wat kleins te ontdekken. Fuzz-het is lente! is echt zo een boekje dat de allerkleinsten over en over kunnen horen en bekijken tot het op de draad versleten is!
1	Een wrede gebeurtenis tijdens de Balkanoorlog is de katalysator van dit uitstekend geschreven verhaal. Een jonge Amerikaanse hulpverlener verdwijnt in 1995 in Bosnie. Pas een aantal jaar later wordt zijn lichaam gevonden. Een rijk familielied van de Amerikaan wil zijn dood wreken. Hiervoor wordt Cal Dexter, nu advocaat maar vroeger een militair, benaderd. Wat volgt is een uitmuntend gedocumenteerde zoektocht met een spannende climax in Zuid-Amerika. De datum: begin september 2001. Laat je verrassen wat de connectie met 11 september is. Kortom, een must read voor de liefhebbers van Forsyth.
1	Via Sophie, de hoofdpersoon van Duivelsblauw, geeft de auteur een goed beeld van een zestiende-eeuws handelsgezin in Frankrijk. De gespannen verhouding tussen katholieken en protestanten, de blauwe verfstof, maar ook de dreigende uithuwelijking van Sophie spelen hierbij een rol.
1	Intelligent geschreven boek met interessante verhaallijnen. Je wilt weten wat er gebeurd is. Het heen en weer wisselen in tijd vond ik, in tegenstelling tot andere boeken geen enkel probleem. Binnen no time uit!
1	Hoewel het boek inderdaad nergens echt in en in spannend wordt, wil je wel weten hoe het netwerk in elkaar zit en wat de gevolgen zijn. Net als de andere boeken van Marelle is ook dit boek heel fijn geschreven, ik heb ervan genoten!
1	Dit boekje is geschreven in 44voor Christus en voor mij is er nog altijd veel van Cicero's denken over het oud worden nog altijd actueel. Ik vond het heel leuk om dit te lezen en nog eens terug te denken aan mijn klassieke studies. Zo heb je ook nog Ovidius met de kunst van het liefhebben.
1	Veel negatieve recensies hebben te maken met het einde van het boek. Dat de ontknoping uiteindelijk niet is wat je had verwacht is kennelijk voor sommige lezers een desillusie, ik behoor echter tot de categorie die ervan heeft genoten en waarbij het verhaal nog even blijft nagloeien na het lezen. Niets dan lof voor Lehane! Wel moet mij van het hart dat ik me een beetje heb gestoord de vertaling van het boek. Lang niet alle zinnen lopen even lekker wat toch afbreuk doet aan het leesplezier, of heb ik als enige een slechte vertaling in mijn bezit?
1	De thematiek van De Thibaults laat zien dat de mens anno 2015/16 nog met dezelfde vragen worstelt als 100 jaar geleden. Het boek zelf leest. mede door de goede vertaling, makkelijk en dat is gezien de tijdsperiode waarin het geschreven is een compliment aan de auteur.
1	Ik heb dit boek 5 duimpjes gegeven, omdat het me bleef boeien. De ontknoping vond ik TE. Het was te gek voor woorden, maar ergens halverwege het boek had ik al het idee dat dit de ontknoping zou worden. Hoe iemand zoiets kan bedenken.......
1	Een geweldig mooi romantisch boek. Vooral Sean stal mijn hart door zijn moeizame jeugd en het dan toch voor elkaar krijgen om je dromen waar te maken. Het boek gaat om een onvoorwwardelijke vriendschap die uitbloeit tot iets moois. De schrijfstijl zorgde af en toe voor een kriebel in mijn buik zo goed geschreven.
1	Dit boek lag bij mij onder de kerstboom en was een van de eerste boeken die ik in 2018 heb gelezen. Ik kende Liesbeth List alleen van naam, meer niet eigenlijk, maar ik ben tijdens het lezen zeker wel onder de indruk geraakt van haar leven. Leuk ook dat de anekdotes uit het boek geïllustreerd worden door de CD die achterin zit. Wel had ik graag nog wat meer willen lezen over haar periode met Ramses, maar wie weet is die relatie voer voor een heel eigen boek. Wat mij betreft vier sterren voor de biografie!
1	Kon nauwelijks stoppen met lezen!!! Heb dan ook meteen Het land van de echo's gekocht! Ik vind dit absolute hebbertjes!
1	Ik had net De huid van de draak gekocht, toen ik las dat er nog een boek voor zat met de zelfde hoofdpersoon. Die heb ik dus bij de bieb gehaald. In de naam van Ismael. Ik vond het een erg goed verhaal, maar ik ben het wel met een vorige lezer eens dat het soms wat afleidt, als je steeds van de een naar de ander moet overstappen. Aan de ene kant inspecteur Montorsi 1962 en dan weer naar 2001. Het haalt de spanning er soms wat uit. Maar eigenlijk vond ik het meest vervelende van het boek de taal- en vertaalfouten. Ik heb nog nooit een boek gelezen met zoveel fouten. O.a. als de hoofdpersoon bij een lijk op de autopsietafel het heeft over de bijziende ogen van de dode. Volgens mij moet het zijn de nietsziende ogen van de dode. Ook las ik op blz.340 over een rijke stinkaard. (rijkaard of rijke stinkerd). En als hij het over de minister van Buitenlandse Zaken van Amerika heeft Kissinger praat de vertaler over de staatssecretaris. Een veel gemaakte vertaalfout (secretary of state). En dan nog ergens in het begin van het boek een vreemd woord als overgelijkelijk. Ik zou zeggen onvergelijkbaar of niet te vergelijken met. Ik vraag mij af worden dit soort vertalingen niet nagekeken door een redactie of zo? Ik zag wel dat De huid van de draak een andere vertaler heeft. Ik hoop dat deze beter werk aflevert. Verder vond ik het een erg goed verhaal.
1	Al vrij snel begreep ik dat de fysieke bergtoppen en bergen in dit boek metafoor staan voor het circulaire leven, dat zich ook voor ons seizoens-gewijs afspeelt. De acht bergen staan voor onze buitenwereld. De wereld rondom ons. De hoogste top of het dal staat voor waar jij je het meest thuisvoelt en vrede vindt. Toch blijven de ‘acht bergen’ het meest aan ons trekken, omdat we instinctief behoefte hebben aan sociaal contact. In dit boek observeert Pietro zijn sociale omgeving en vergelijkt deze met de prachtige natuur in de bergen. Hij geeft trouw uiting aan zijn eigen natuur en deelt een hechte vriendschap met één vriend Bruno, die hij ontmoet in het berggebied, waar hij voornamelijk samen met zijn moeder in zijn jeugd de zomers doorbrengt. Bruno blijft onvoorwaardelijk trouw aan zijn eigen berg en verliest daardoor naderhand zijn vrouw, kind en bedrijf, maar niet zijn vriendschap met Pietro. Pietro daarentegen verlegt zijn grenzen naar andere bergen en vindt zijn geluk voornamelijk in de bergen van Nepal. Dit verhaal klopt aan alle kanten. Het is een mandala in woorden. Mooi om te lezen. Alleen werd ik erg somber van het eind over Bruno. Maar ach, dat is gewoon de grens aan het leven en het eind van dit prettig te vertoeven boek
1	Vanwege de goede recensies van de stille doden maar bij het eerste deel begonnen. Verloren is het eerste deel met Paula Maguire in de hoofdrol en ik heb haar gelijk in mijn hart gesloten. Het verhaal leest als een trein en bezorgt je de nodige spanning en familiedrama. Ook het persoonlijke leven van Paula gaat als een rode draad door het verhaal. Ben enorm benieuwd hoe dit verder gaat.
1	Over 900 pages of several persons that one way or the other get involved in the First World War. Ordinary working people, but also aristocrates. Somehow all the characters come together. Looking forward to the second book of this trilogy.
1	Een prachtig boek, een schitterend magisch en fantasierijk verhaal wat ook nog eens -dankzij de vele oude wonderlijke foto's- heel mooi vormgegeven is. Een goeie opbouw en een boek wat mij zeer nieuwsgierig maakt naar de beide andere delen die ik ook gelijk ga lezen.
1	Goed boek met een origineel verhaal. Echter, de geloofwaardigheid van achtereenvolgende gebeurtenissen in met name de tweede helft van het boek, maakt het er niet beter op. Was dit niet het geval geweest, dan is dit een absolute topper. Nu ´enkel´ een heel goed boek!
1	Genoten heb ik van dit nieuwste boek van Sophie Kinsella! Er zat humor in, het is ontroerend en ontzettend romantisch. Het is met vaart geschreven en ik heb me er de afgelopen week heerlijk in ondergedompeld! Vijf sterren!
1	Waarom heb ik toch zo lang gewacht met de Barbarotti-reeks te lezen? Wat een prachtig boek is dit weeral! Daar hoef ik niet veel woorden vuil aan te maken, ofwel toch één: één van de origineelste Zweedse samengetrokken woorden al ooit tegengekomen tot nu toe: een 'förmiddagslågbudgetdokusåpa' of te wel een ochtend-lowbudget-docusoap. :-) Hoe komt u er toch op, Håkan Nesser? En om zo een mooie spannende roman te schrijven over een saaie man. Opnieuw een literaire thriller van niveau! Op naar het volgende deel dus.
1	Spannend, ontroerend, en af en toe schokkend. Boeiend tot aan de laatste bladzijde. Verhaal gaat over: Oorlog, verraad, maar ook over vriendschap, liefde en doorzettingsvermogen van een mens. Een geweldig boek, zeer aan te bevelen!!
1	Een echte aanrader als je van sprookjes houd! Toen ik begon met het boek was ik er meteen helemaal weg van! Weg leggen ging niet meer
1	Het was de kaft van het boek die mij enorm aantrok. Heerlijk zomers, dat nodigt al uit om het te gaan lezen. Eenmaal begonnen kon ik niet meer stoppen met lezen. Je wordt het verhaal ingetrokken en de personages zijn zo goed neergezet dat je meteen een beeld van ze krijgt en daardoor ook met ze meeleeft. Ook de sfeeromschrijving van de omgeving is zo goed dat ik mezelf op Cyprus waande. Veel hoofdstukken eindigen met een cliffhanger, waardoor je steeds verder wil lezen. De gebeurtenissen en spanningen worden steeds verder opgebouwd. Deze feelgood leest als een trein. Een aanrader!
1	Niet direct een chicklit, wat je misschien verwacht van deze auteur die al een paar toppertjes op haar naam heeft staan. Toch een heel aangenaam boek om te lezen. Femke neemt de lezer door middel van haar dagboek mee door haar co-schappen. Van een kritische studente verandert ze langzaam maar zeker in een meelevende arts. Mooie, gevoelige en soms keiharde beschrijvingen van alles waarmee ze in aanraking komt. Daarnaast spelen ook de liefdesperikelen een rol in het verhaal. Een roman die ietwat traag op gang komt, maar die je daarna in zijn greep houdt.
1	Ik heb zo onwijs genoten van Typewriter. De personages, de sfeer en gevoelens zijn zo goed uitgewerkt dat ik helemaal meeleefde met de gebeurtenissen. Daarnaast is het ook vlot geschreven waardoor je erdoorheen vliegt.
1	Wat een warm Engels bad is dit boek…. Ik heb ervan genoten! Schrijfster Veronica Henry neemt je mee in het leven van Emilia en haar vader Julius. Op een heel natuurlijke manier beschrijft zij de struggle van Emilia om de boekwinkel van haar vader open te houden nadat hij is overleden. Zij wordt geholpen door allerlei vrienden van haar vader en deze vrienden hebben ook allemaal weer hun eigen persoonlijke verhaal welke ook in dit heerlijk weglezende boek worden beschreven. De schrijfster laat de verschillende verhaallijnen en flashbacks mooi door elkaar heen lopen en ik heb van het begin tot het einde gesmuld van dit boek!
1	Ik heb dit boek gelezen en in tegenstelling tot wat sommigen beweren is dit géén boek van dertien in een dozijn. Van Laere is één van de weinige Vlaamse schrijvers die mij ook echt het Vlaamse gevoel geven. Waar ik bij vertaalde boeken van Amerikaanse auteurs soms een reusachtig Hollywood-gevoel krijg, is het hier alsof de feiten zich als het ware bij de buren zouden kunnen afspelen. Je zou inderdaad ook kunnen zeggen dat Van Laere twee verhalen naast elkaar beschrijft, maar in het eerste verhaal bemerk je toch subtiele verwijzingen naar het zogenaamde "tweede verhaal". Ik heb Van Laere alvast toegevoegd aan mijn favorieten.
1	De Harry Potter boeken zijn wel 1 van de eerste boeken die ik helemaal mega gaaf vond. Echter leest dit boek wel lekker door, maar vind ik alleen het laatste verhaal uit dit boek mooi. Ik heb dit boek in 1 ruk uitgelezen maar ik kan niet echt zeggen dat het me intresseert.. Ik had er meer van verwacht.
1	Het italiaanse leven op het platteland zoals wij het minder kennen, maar wel erg invoelbaar. Mooi geschreven, vanuit de 19-jarige Fiorenzo, die zich staande probeert te houden. De nog jongere Mirko, een wielertalentje, heeft ook een prachtige rol in dit boek. Heb 't met erg veel plezier gelezen.
1	Nadat ik enkele weken naar een nieuw fantasyboek had gespeurd, ben ik op Nova Ligna uitgekomen. De nog niet zo bekende auteur heeft mij meegenomen in een spannende fantasy wereld waarin de spanningen tussen de vier landen (die de wereld regeren) hoog oploopt. Edward en Barret (de hoofdpersonen) reizen deze unieke wereld door. Zoals de voorgaande recensies al zeggen is Nova Ligna een verfrissend verhaal met weinig cliché fantasy. Dat maakt het prettig om te lezen. Dit boek raad ik dan ook zeker aan.
1	Een bijzonder verhaal, gegoten in een verrassende constructie, met Nijmegen als decor. Gewoon een heerlijk boek om te lezen, om in één ruk door te lezen naar het einde, omdat je wilt weten of het echt waar is wat gesuggereerd wordt.
1	Voor dit goede boek heb ik ook 4 sterren gegeven. Heel goed want ik vond het zeer aangrijpend en ook weer realistisch op bepaalde punten. Heel duidelijk, ook in dit boek, de relaties onder elkaar, gedrag en gevoelens naar elkaar en met elkaar. Helaas het verhaal liep wat te snel van stapel, vond ik, maar dat heeft verder geen afbreuk gedaan op de inhoud van het boek!
1	Ik ben Rosie en ik ben 12 jaar ik vind dit zo’n mooi boek en dat vind omdat het gewoon klopt het leven gaat over de gang van dood gaan. Echt aangeraden!!!
1	Mathilde heeft een hele nieuwe wereld gemaakt! Ik ben ondersteboven van dit boek. Iedereen moet dit gelezen hebben! De plottwist op het einde zag ik ook echt niet aankomen, dit was echt het lezen waard. Goed gedaan Mathilde, prachtig debuut!
1	Geweldig boek, ik kon niet snel genoeg de pagina's omdraaien. De plottwists blijven maar komen, spannend tot op de laatste pagina.
1	Eindelijk is hij er, de derde de winter case! Na Schone Kunsten en Tweede adem heb ik met spanning zitten wachten op Open einde. En die spanning zette zich voort toen ik het boek aan het lezen was. Twee zaken lopen door elkaar heen: de moordzaak en de vraag hoe het zal aflopen met Suzan, de verdwenen dochter van Nelleke, inspecteur de Winter. Voor Nelleke maakt het er niet gemakkelijker op haar hoofd erbij te houden. Mede hierdoor kreeg ik steeds meer bewondering voor haar. Het boek blijft geweldig spannend tot het laatste toe. De karakters worden goed beschreven en het einde was zeer zeker niet wat ik verwacht had. En de prijs die Nelleke moet betalen is hoog. Een spannend en ontroerend boek! Jammer dat Nelleke niet meer terugkomt, maar ik ga ervan uit dat het volgende boek van Corine, dat zich in Toscane afspeelt, weer de moeite waard is.
1	Nadat ik Daglicht gelezen had heb ik meteen Zondaarskind erachteraan gelezen en ik moet zeggen dat ik weer onder de indruk ben. Meteen vanaf de eerste blz. was ik geboeid en benieuwd hoe het Truitje verder zou verlopen. Vooraal deel 1 in het boek vond ik erg mooi. Deel 2 was misschien soms een tikje overdreven en minder geloofwaardig dan deel 1(gezien de leeftijd van Truitje op dat moment) maar wilde toch graag weten hoe het af zou lopen. Echt een aanrader en leest gemakkelijk weg, de schrijfstijl van Pauw spreekt me zeker aan. Daglicht kreeg van mij 5 vette duimpjes en ik vind eigenlijk dat Zondaarskind er 4,5 verdiend heeft maar dat gaat helaas niet dus bij deze 4 duimpjes maar dit komt vooral omdat ik Daglicht nóg mooier vond.
1	Wat een geweldig goed boek, leest geweldig , goed verhaal, je leert ook wat over zuid afrika, in de vakantie in een ruk uitgelezen. Nog niet van deze schrijver gelezen, maar ga het nu zeker doen.
1	In het begin was het boek moeilijk te lezen. Maar dit komt misschien w el door die Deense plaatsnamen die wat moeilijk lezen. Wel een meeslepen boek waar je toch wel snel de sympathie voor Niels Oxen begint te krijgen.
1	Een erg openhartig essay over het veranderende lichaam. Over gevoelens die op een open manier worden beschreven.Het leest makkelijk weg en is een fijn boekje voor als je onderweg bent.
1	Weer een fantastisch boek! Wel vond ik de twijfels tussen Aspen en Maxon af en toe irritant worden, ik ben namelijk helemaal voor Maxon, maar ik snap dat ze er moeite mee heeft. Ik kon me goed inleven in het personage en ik vond het echt een supermooi boek met een mooie verhaallijn vol romantiek, spanning en liefde voor haar familie. Gewoon niet weg te leggen!
1	Heel erg leuk om eens wat te lezen over een bekende persoon, vooral als het gaat om een dame als Liesbeth List! Wat een indrukwekkend leven heeft deze vrouw gehad. Ondanks dat zij al lang bekend is in dit land, is dit boek een zeer waardevolle toevoeging. Het boek las lekker weg en bevat veel leuke details over haar leven. De bijgevoegde CD maakt het boek extra aantrekkelijk. Heerlijke muziek, ondanks dat het soms over zwaarbeladen thema's gaat. Denk daarbij specifiek aan de nummers van Mikis Theodorakis. Een aanrader voor iedereen die zowel van goede non-fictie als van goede muziek houdt.
1	Prachtig en triest verhaal. Goed geschreven en het verleden en heden kwamen op een bijzondere manier bij elkaar. Klein puntje van kritiek; het persoonlijke verhaal van Julia vond ik hier en daar, zeker in het begin niet helemaal passen in de sfeer van het boek. Het deed in het begin soms afbreuk aan het verschrikkelijke verhaal van het verleden en dat vond ik een beetje jammer. Dat neemt niet weg dat ik het een zéér bijzonder boek vond, heb het in één ruk uitgelezen.
1	Ik had nog nooit van Donna Tartt gehoord, tot ik haar zag op het journaal bij de voorstelling van haar nieuwe titel De kleine vriend. Lettervreter die ik ben, keek ik in de bib uit naar een boek van deze auteur. Dat werd de De verborgen geschiedenis. Ik vind dit gewoon een meesterwerk. Hoe Tartt de personages kan neerzetten is gewoon geweldig. Het verhaal had me meteen in de ban en ik werd alsmaar nieuwsgieriger. Een echte topper, die heel hoog scoort op mijn lijst van favoriete boeken.
1	Een erg aangrijpend boek, in eerste instantie ben je boos op de ouders omdat zei hun kind misbruiken, en zijn hun daden niet goed te praten. Want een kind moet zich veilig voelen en vooral bij zijn/haar ouders. Vind het alleen nog erger dat uit dit verhaal (en zo zullen er vast wel meer zijn) de jeugdzorg en andere instanties er om heen heel veel fouten maakt.
1	Wie niet weg is, is het zesde deel van de Helen Grace serie. Waar elk boek toch wel gelijkwaardig was in schrijfstijl, opbouw en verhaallijn was dit boek toch net even een tikkeltje anders. Helen zat zelf in de gevangenis waar ineens iemand wordt vermoord. Hierin leren we Helen nog beter kennen maar is er ook echt wel spanning aanwezig. Ik vond het jammer dat ik geen tijd had om het boek in één ruk uit te lezen, want dit vind ik er wel zo'n boek voor.
1	Ik wou dit boek graag lezen na dat ik de film heb gezien, het verhaal is bijzonder en sterk, echt knap hoe je zo goed kan vertellen over je ziekte waar je eigenlijk het liefst voor wil weg kruipen.
1	Ik had eerst het idee dat dit boek voor mij te sf-achtig zou zijn want daar hou ik niet zo van. Maar dat viel enorm mee. Ik heb van dit boek genoten van het begin tot het eind. Echt een geweldig verhaal! En hoewel het weinig op elkaar lijkt deed het me toch denken aan de serie Revolution die momenteel op de tv word uitgezonden. Heel goed boek dus!
1	Wisselende recensies dus nu zelf een mening vormen. Ik vind het een heerlijk boek. De schrijfstijl, het verhaal en de ontwikkelingen zijn in mijn ogen goed geschreven. Even de 3 dames uit elkaar houden en je wordt gelijk mee gezogen in het boek. Ik vond hem boven verwachting, zal hem ook zeker aanbevelen als vakantieboek.
1	Selim Özdogan schreef met 'Die Tochter des Schmieds' (2005) een subtiel, klein streekverhaal over een smidsfamilie in Anatolië. De grote levensthema's trekken voorbij: geboorte en dood, het verstrijken van de verschillende seizoenen, periodes van economische voorspoed en malaise. Özdogan weet op een terloops manier maatschappijkritiek (op de positie van de vrouw en het patriarchale systeem) te verwerken in een roman waarin Gül, de smidsdochter uit de titel, voelt als een gelaagde, menselijke figuur. De roman is zo geconstrueerd dat de grote gebeurtenissen die Gül's leven vormen, meestal plaatsvinden buiten haar gezichtsveld en toch is de doorwerking ervan pijnlijk voelbaar. Gül maakt domme keuzes, cijfert zichzelf weg en is passief als het erop aankomt dat ze haar eigen grenzen aan moet geven, maar ze is ook een sterke, zorgzame persoonlijkheid die door omstandigheden wordt gedwongen om vroeg volwassen te worden. Door die tegenstrijdigheden voelt Gül's levensverhaal als de bitterzoete herinneringen van een ouder iemand die terugkijkt naar haar eigen jeugd, die onbereikbare periode vol gemiste kansen, niet verwezenlijkte verlangens en de sleutelmomenten die het verdere leven zijn gaan bepalen. Ze verlangt terug naar de onschuld van toen maar voelt tegelijk pijn om de onveranderbare realiteit.
1	Zelden geef ik een boek 5 sterren, maar dit boek verdient het. Oude mensen worden vermoord met een nekschot. De setting is Duitsland. De oudjes blijken niet te zij wie ze voordeden te zijn. Meer zeg ik niet, de rest moet je echt zelf lezen. Na Sneeuwwitje moet dood, is dit het tweede boek van Nele Neuhaus en beide zijn echt de moeite waard.
1	Andrej en Josip wonen beide in een dorpje in Kroatië. Andrej wil graag een vrouw en gezin maar door omstandigheden krijgt hij dit niet voor elkaar. Josip heeft een vrouw en gezin maar door omstandigheden is hij hierin ongelukkig. Het verhaal gaat over de twee mannen die elkaar chanteren zonder dat ze dit van elkaar weten. Ze verlangen beide naar een ander leven maar krijgen dit niet voor elkaar. Dit komt door de oorlog, gemaakte keuzes en pech. Het is een wat triest verhaal maar toch heb ik een aantal keer hardop gelachen. Met name de octopus scene vond ik geniaal, erg origineel gevonden. Ook de acties van de vrouw van Josip waren zo triest en bizar dat het komisch was. Het verhaal laat zien dat het gras altijd groener lijkt bij de buren en dat karma misschien wel bestaat. Dit boek roept zoveel verschillende emoties op, daarom geef ik het 4 sterren. Geen 5 sterren want ik heb mij gestoord aan de hele verhaallijn rondom de zielige hond. Dat vond ik dan weer niet komisch.
1	Wauw zeg wat een heerlijk boek is dit! Het leest als een trein en is ook nog eens ontzettend goed! Het verhaal zit echt heel knap in elkaar, het is een tikje paranormaal, daar moet je van houden natuurlijk, maar ik vond het geweldig. Buiten het paranormale om is het gewoon een mooi verhaal over twee vrouwen Lauren en Jessica, je volgt hun beide levens voor een tijdje. Ik ga er verder niets over verklappen maar als je benieuwd bent naar hoe het leven van Lauren en dat van Jessica verloopt zou ik dit boek zeker lezen. Bij mij heeft ie in ieder geval een plaatsje in mijn top tien verdiend!
1	Dit boek was geweldig om te lezen. Ik ben gevallen voor Sebastian aka Jonathan Morgenstern. Je moet het boek echt gewoon lezen dan zul je begrijpen wat ik bedoel. Maar het was een geweldig en prachtig boek!
1	Het boek gaat over een meisje dat gevoelens proeft in haar eten. Haar broer verdwijnt. Het is een boek dat wat surrealistisch aanvoelt, want het kan niet echt. Toch weerspiegelt het hoe het leven is als je hoog-gevoelig bent. Ik vond het mooi geschreven. Kernachtig. Af en toe vond ik het een beetje te lang, toch wilde ik verder lezen en ik ben blij dat ik tot het einde heb gelezen. Het laat een sober licht gevoel achter.
1	"Ik hoop dat je sterft aan dit boek." Bam, qua opdracht kan dat tellen. En de rest van het boek is al even rechttoe-rechtaan. 286 pagina's zelfdestructie en zelfhaat, waarbij de schrijfster tipjes van de sluier oplicht over wat de oorzaak van dit gedrag zou kunnen zijn. Tegenover al het andere "naakt" en "alles op tafel" net iets te weinig opgelichte tipjes... Op de cover worden we - met de woorden van Ronald Giphart - aangeraden "dit vuige taalbombardement" te lezen. Dat "vuige" neem ik met een knipoog. "Taalbombardement": jawel. Veel woorden, snel ritme, nog meer taalcreativiteit. Eén van de redenen trouwens om te blijven lezen. Ik heb genoten van een heel aantal nieuwe woorden. Hier is niet zomaar wat geschreven, hier is nagedacht. Als lezer wordt dan ook heel wat tegendenkwerk van je verwacht. Woorden lezen, zinnen volgen, betekenissen achterhalen, beelden zien. Na een tijdje zit er evenveel chaos in je hoofd als in dat van het hoofdpersonage. En dan gaat het boek opzij, om even later weer op je schoot te belanden. Want Eva kruipt wel onder je vel. Willen of niet. Lang getwijfeld tussen 3 of 4 sterren. Ik geef er 4 omdat Pussy album me veel beter is bevallen dan ik had verwacht. Met dank aan het rijke en creatieve taalgebruik. En nu even het hoofd leegmaken. Het is nodig.
1	Deze debuutroman van Suzanne Brink neemt je vanaf de allereerste pagina mee in de gevoelige en kwetsbare wereld van Sara – een beginnend kunstenaar die genoeg heeft van het voorspelbare en kleurloze van het gelovige milieu en het uitzicht op een ‘droevige pony’. De kunstacademie is haar ontsnappingsroute, het studentenhuis haar nieuwe leven. Wat volgt is een hunkering naar vrijheid en (echte) liefde, een zoektocht waarin Sara naar de lezer toe weliswaar een open boek is, maar in haar gedrag naar anderen immer onzeker en kwetsbaar blijft. Het is een puur en mooi verhaal, vol ijzersterke observaties en subtiele humor. Prachtig en invoelbaar verwoord, waardoor je als lezer al snel met Sara meeleeft, in de hoop dat het toch nog goed komt. Maar Sara weet intussen ook dat een goede schilder ‘de essentie van een kwetsbare, zoekende, in wezen eenzame mens’ treft. En Suzanne Brink kan prachtig schilderen.
1	Nachten in New York stond al een tijdje op mijn leeslijst, maar toch koos ik steeds voor mijn favoriete schrijfsters als ik weer een nieuw boek ging lezen. Op de een of andere manier bleef dit boek, terwijl hij me wel degelijk echt aansprak, steeds liggen. Totdat ik afgelopen weekend besloot hem te gaan lezen. En ja hoor, ik heb er alweer een favoriete schrijfster bij! Sarah Morgan heeft een heerlijke schrijfstijl en ik vloog dan ook door het boek heen. Wat werden de hoofdpersonen goed beschreven, ik zag die knappe Jake Romano bijna voor mijn ogen tot leven komen. Het boek verloopt zoals een echte chicklit, een beetje voorspelbaar, maar dat geeft helemaal niks, want alles aan dit boek is geweldig! Op naar de volgende delen, want ik ben natuurlijk razend benieuwd naar Eva en Frankie, en hopelijk lezen we dan ook meer over hoe het met Paige gaat!
1	Blijf een mooi boek
1	Ik had op vakantie drie delen mee en ik had ze in twee dagen weer uit! Het was echt niet weg te leggen!! Ik raad het zeker aan, hoewel dit volgens mij niet echt een boek is dat volwassenen ook leuk vinden.
1	Een prachtig verhaal vertelt uit het standpunt van alle betrokkenen. Je leeft gewoon mee van begin tot einde. Een echte aanrader!
1	Wauwww, wat een super geweldig humoristisch boek! Nog nooit heb ik eerder meegemaakt, dat ik geschaterd heb van het lachen bij een boek. Zo af en toe weleens smilen of gniffelen, maar echt helemaal in een deuk liggen? Nee, nog nooit en ik kon het me tot op heden ook totaal niet voorstellen maar daarin heeft Hou je mond! verandering in gebracht :D Het leek mij een tuttig boek en stelde het ook steeds uit om het te gaan lezen, totdat een leesdin mij erop wees dat ik het echt eens moest gaan lezen. Ik ben haar nu dan ook enorm dankbaar! Het is totaal niet tuttig of een boek voor blondjes, wat de cover wel doet vermoeden. Het is hilarisch van begin tot het eind en soms ook herkenbaar ;) Hou je mond! is een aanrader voor wie een heerlijke feelgood chicklit wil lezen en voor alle die in een (lees) dipje zitten. Het zal je humeur zeker goed doen :D Het is in iedergeval mijn beste chicklit ever! Sophie Kinsella wordt de qeeun van de chicklit genoemd en ik mag wel zeggen, dat ze die titel dubbeldik verdiend! Het is dan ook niet voor niets dat Hou je mond! is verkozen tot de ultieme chicklit van de top 50 op http://www.chicklit.nl Wát een geweldige schrijfster!
1	Voor altijd is het derde en laatste deel van de Mercy Falls serie. Het is mijn favoriete deel van de serie. Ik had geen moeite met het lezen van dit deel, in tegenstelling tot Linger, het tweede deel. In dit deel gebeurt voor mijn gevoel veel meer. Wat me is opgevallen en wat ik wel grappig vind, is dat de rollen per boek omwisselen met wie de wolf is. Ook is me opgevallen dat zonder Grace niemand elkaar gekend had. Het is mooi om te lezen dat ze hierdoor ook sterker worden, door hun vriendschap, door samenwerking. Ze zijn er echt voor elkaar. Ik ben nog steeds het meest fan van Grace en Sam. Iedereen verdient zo’n liefde als zij hebben. Zo’n sterke liefde, waarbij je elkaar al begrijpt door alleen elkaar aan te kijken. Sam en Grace zijn gewoon super romantisch samen, maar het was ook leuk om te lezen over Isabel en Cole. Hun liefde is heel anders, waardoor ik het juist interessanter vond. Ze passen ondanks hun verschillen heel erg bij elkaar. Ze bekvechten veel en hebben altijd een antwoord klaar voor elkaar, maar ondanks dat geven ze veel om elkaar. In elk deel van de serie werk je steeds meer naar de wolven toe. In elk deel wordt de spanning groter en kom je meer te weten over de waarom. Het weerwolf zijn is iets wetenschappelijks, het is apart om er over te denken als een ziekte. Cole brengt zichzelf ervoor in gevaar, dat vond ik het meest onrealistisch aan het verhaal. Hij denkt er niet aan dat hij de anderen erin mee sleept en hoe gevaarlijk het is. Wel vond ik het leuk dat je in dit deel door de ogen van een wolf mee kon kijken, met de pack. Beck kiest zijn wolven. Ik weet eigenlijk niet wat ik van Beck vind. Hij heeft ook zoveel kanten, ik heb geen idee wat waar is, behalve Sam. Ik baal nogal van de ouders in deze serie. Dit geeft zo’n verkeerd beeld van opvoeden, dat vind ik jammer. Wat ik wel weer goed vond aan deze serie was dat het laat zien hoe makkelijk mensen elkaar veroordelen. We moeten naar elkaar luisteren.
1	De romans van Andrea Camilleri spelen zich steevast af op Sicilië, dus kunnen de maffia en politieke afrekeningen niet ontbreken. Ingenieur Luparello sterft een natuurlijke dood (nou ja) maar is toch het middelpunt van minder zuivere verwikkelingen. Aan commissaris Montalbano om deze te onrafelen. Verwacht je niet aan uitwijdingen of flash-backs, wel aan een rechttoe, rechtaan verhaal met knappe dialogen en af en toe een ironische noot.
1	Ik ben geen snelle lezer maar als je eenmaal aan de trilogie begint van Stieg Larsson dan vlieg je door de boeken heen. De 3 boeken zijn dik maar elke pagina bevat spanning, je wordt in het verhaal gezogen en laat je niet meer los. Wanneer 1 boek uit is moet je eigenlijk het 2de boek al op de plank hebben liggen. Deze boeken zijn echt een aanrader
1	Anijs, is een apotheker uit Hoogeveen, een zeer sociaal man, die het opneemt voor de armen van de bevolking, met name de veenbewoners. Hij heeft een neef, Vedder een vioolbouwer uit Amsterdam. Als een veenbewoner uit Hoogeveen zijn viool aanbiedt komen de neven weer tot elkaar. Inmiddels is de stad Amsterdam in opbouw, het Centraal Station is in aanbouw en een succesvol aannemer bouwt een machtig hotel op het Damrak, maar voordat hij daartoe kan overgaan moet hij wat huizen opkopen, toevallig is 1 van die huizen die van Vedder. Het komt tot niet tot een zakelijke overeenkomst, alhoewel Vedder daar wel zijn eigen plannen omheen heeft gebouwd, samen met zijn neef Anijs. Hij bedenkt met hem een plan om de mensen uit het Veen een beter leven te schenken met het geld dat hij uit de verkoop van zijn huis zal overhouden, het loopt echter niet helemaal zou als het zou moeten lopen volgens de plannen van Vedder. De roman is gebaseerd op de bouw van het Victoria hotel op het Damrak, het boek dat op zich al vernuft genoeg is, wordt nog knapper als je bedenkt dat Thomas Rosenboom zich bediend van de ouderwetse Nederlandsche taal. Niet altijd even makkelijk, maar als je er eenmaal aan gewend bent, en je midden in het verhaal zit, ben je toch wel heel benieuwd hoe het met de eigenwijzigheid van Vedder zal aflopen en met de toekomst van 100 gezinnen uit het veen van Hoogeveen. Eind 2015 komt de film dus uit, zoals de Dizzie lezers hebben gezien, en daar ben ik nu al heel benieuwd naar.
1	De roman De verkeerde vriend weet je van begin tot eind te boeien. De uitgebreide en gedetailleerde manier van schrijven zorgt ervoor dat de lezer zich heel erg goed kan verplaatsen in het boek. Er is een lichte humoristische ondertoon in het boek zonder dat dit afdoet aan de geloofwaardigheid. Daarnaast zitten er regelmatig verwijzingen in het boek die op een later moment terugkomen. De oplettende lezer zal dit doorzien en zeker kunnen waarderen. Ook passages die initieel geen toegevoegde waarde blijken te hebben zorgen wel degelijk voor een (toevallige) samenloop van omstandigheden en zijn daarmee onmisbaar in het verhaal. Het verhaal krijgt een absoluut spannende en onverwachte wending waar je nog dagen lang over na blijft denken. Ook het psychologische element, waarbij een (verzonnen) eigen werkelijkheid en dé werkelijkheid akelig dichtbij lijken te komen, zet je aan het denken. Door de zeer vlotte schrijfstijl is dit boek een absolute aanrader voor ook de minder fervente lezer!
1	De recensies liegen er niet om: Ik ben Pelgrim is door vele al benoemd tot de thriller van 2014. De enige thriller die je gelezen moet hebben. Ik wil me hier graag deels bij aansluiten. Ik ben Pelgrim is zeker een aanrader, maar er zijn natuurlijk meer thrillers meer dan de moeite waard. Wat mij betreft past dit boek in elk geval in mijn thriller top 10. Het boek bestaat min of meer uit vier delen. Zo begint deel 1 direct met een moord en maak je kennis met ‘Pelgrim’. Er worden verwijzingen/opmerkingen gemaakt naar gebeurtenissen die je pas later in een van de andere delen van het boek zult begrijpen. Alles blijkt tot in het kleinste detail uitgedacht te zijn en op een bijna perfecte wijze vallen alle puzzelstukjes uiteindelijk in elkaar. Niets is aan het toeval overgelaten! Het boek is huiveringwekkend realistisch geschreven. Ik ben Pelgrim bevat maar liefst ruim 732 pagina’s, toch zal je waarschijnlijk merken dat dit nog lang niet genoeg en wil je na de laatste bladzijde nog veel meer Pelgrim. Kortom een zeer indrukwekkend dik boek, waar je (als je eenmaal begint met lezen) in een sneltreinvaart door heen raast. Andere beschreven dit boek met karakter al als een verhaal dat leest als een rit in een achtbaan die je aan het eind als lezer verdwaasd achterlaat.
1	Coetzee is een begenadigd schrijver. Dat weet ieder van ons. Ik ben geen favoriet van al zijn boeken maar dit springt er toch wel even uit. Het dateert van eind jaren negentig maar is brandend actueel. Er komen maar enkele personages in voor maar hun karakters worden maximaal uitgediept. Het onderwerp is zo oud als de straat maar toch weet het te beklemmen.Het menselijk tekort, schuld en boete komen allemaal ter sprake en als lezer kan het soms moeilijk zijn om een eenduidig oordeel te vellen over het gebeurde. Daarom al is dit boek voorwaar een uniek stuk in zijn soort.
1	Korte novelle waarin twee Italiaanse broers tijdens hun dienst in de eerste wereldoorlog in een onverwachte situatie komen die beide het leven kan kosten. Een verrassend einde maakt het boek bijzonder om te lezen.
1	De eerste helft van het boek is vrij doorsnee, maar daarna komt de omwenteling is wordt het boek een stuk beter. Voor de rest een slap aftreksel van de film It's All Gone Pete Tong, maar dat is niet erg.
1	Spannende thriller die heerlijk weg leest. Dit is het 3e deel in de reeks en je leert Helen en de mensen in haar team steeds beter kennen. Ik vind de korte hoofdstukken en de schrijfstijl erg aangenaam. Op maar het volgende deel......
1	Dit boek heeft me vastgegrepen en niet meer losgelaten. Toen ik in de winkel liep werd ik meteen aangetrokken door de mooie kaft. Het verhaal dat erin zat was adembenemend. Vanaf de allereerste pagina zit je erin en wordt je meegenomen in de wereld van Louisa en Will. Nadat ik dit boek had dichtgeslagen heeft het verhaal nog dagen in mijn hoofd gezeten. Tranen hebben over mijn wangen gelopen, en de zakdoekjes waren inmiddels op. Mensen die op zoek zijn naar een grappig maar toch heel serieus verhaal raad ik dit boek absoluut aan! Ik ben erg benieuwd naar het volgende boek van Jojo Moyes!
1	Zeg nu zelf! Aan welke begrippen denk je het eerst als je het woord “China” hoort? Natuurlijk denk je eerst aan de klassiekers zoals Peking, Shanghai, Chinese Muur, Plein van de Hemelse Vrede, Verboden Stad, Mao Zedong, Deng Xiasping en natuurlijk uit onze jeugd “Made in China” zoals het vaak geschreven stond op het speelgoed. Misschien denk je nadien aan de begrippen “éénkindpolitiek” of aan meer dan een miljard bewoners maar velen komen niet veel verder dan dat. Toch wel vreemd voor een land dat het vierde grootste ter wereld is. Alles heeft natuurlijk te maken met de jarenlang gesloten politiek van China maar ook met het gebrek aan interesse in ons onderwijssysteem voor de culturele en politieke geschiedenis van dit enorme land. Wat er in China werkelijk leeft blijft dus hoofdzakelijk een gesloten boek voor ons westerlingen. Des te verrassend was het voor mij dan ook om dit boek ”Dochters van Mulan” in handen te kunnen houden van de Nederlandse journaliste Bettine Vriesekoop. Een Nederlandse die als westerlinge diep weet door te dringen in de verschillende lagen van de gesloten samenleving in China. Bettine Vriesekoop tracht met dit boek een beeld op te roepen van de vrouw in de Chinese geschiedenis, haar emancipatie en haar huidige positie in de samenleving. Een niet geringe opdracht die uiteindelijk zal uitmonden in een boek met hoofdzakelijk de seksuele geschiedenis van de Chinese vrouw van vroeger tot nu. Aan de hand van een reeks openhartige en vaak heel intieme interviews met Chinese vrouwen uit alle lagen van de bevolking met gerespecteerde en niet gerespecteerde beroepen weet de auteur een beeld te schetsen hoe de Chinese samenleving naar elk van deze vrouwen kijkt en vooral steeds ook een (voor)oordeel klaar heeft staan over hun wijze van leven en meestal van overleven in deze ultra harde mannenmaatschappij. Bettine Vriesekoop laat geen enkele steen onberoerd tijdens haar interviews tot zij tot de bittere waarheid of werkelijkheid is doorgedrongen van de Chinese samenleving en de positie van de vrouw. Dit werd haar niet altijd in dank afgenomen door de geïnterviewde Chinese vrouwen, hoewel zij steeds vrijwillige akkoord waren gegaan om geïnterviewd te worden. 30 jaar leven en werken in China door de auteur gaf haar dan ook de nodig kennis en ervaring in het ontmijnen van de Chinese gevoeligheden zodat de spanningen tijdens een interview nooit uit de hand liepen. Gelukkig heeft de auteur ook heel wat humor in dit boek gestoken zodat ik op gepaste tijden hartelijk moest lachen. Na het lezen van dit boek ga je de vrouw in de Chinese samenleving met heel andere ogen bekijken. Bovendien wordt je heel wat wijzer over bepaalde Chinese uitdrukkingen: Wat bedoelt een Chinees wanneer hij een man “een kale tak” of een vrouw “een etensrestje” of “lala” noemt? Een ding is duidelijk na het lezen van dit boek: China is en blijft voor ons westerlingen een mysterieus land met haar eigen geschiedenis en tradities waar men nog een heel lange weg zal moeten afleggen op alle niveaus van de samenleving maar door de tomeloze inzet van een nieuwe generatie vrouwen zijn de eerste beloftevolle stappen in de goede richting gezet. Een boek dat elke vrouw in Nederland zou gelezen moeten hebben om te beseffen hoe goed de meeste Nederlandse vrouwen het op dit moment hebben in vergelijking met hun zusters in China! Een aanrader!
1	De zeven gezusters is de naam van de sterren die in het sterrenbeeld Stier liggen en die je 's nachts aan de sterrenhemel kan zien. Het boek is een deel uit een serie van zeven boeken en hebben een hoog feelgood gehalte. Zes zussen zijn geadopteerd door een mysterieuze vader en worden in rijkdom op een landgoed in Genève opgevoed door een nanny die ze ma noemen. Wanneer Pa Salt overlijdt, gaan de geadopteerde zussen op zoek naar hun verleden. Ook ontstaat er verwarring rond de zevende zus. In dit eerste deel volgen we de ontdekkingsreis van Maia in Brazilië, wat maakt dat er twee verhaallijnen door elkaar gaan lopen, namelijk een recente en een van 3 generaties terug. Vanaf de eerste pagina boeide het verhaal mij en was het moeilijk om dit dikke boek (meer dan 500 pagina's) aan de kant te leggen. Het boek is gemakkelijk te lezen en neemt je mee in de legendes van de Plejaden. Aan het einde maak je als lezer kennis met Ally, wat het zeer aantrekkelijk maakt om ook het tweede deel: Storm te gaan lezen.
1	Dit boek is op een zodanige manier geschreven, dat je er zelf middenin zit. Het verhaal wordt vanuit 4 personen geschreven met al hun gevoelens, hun angsten, hun verleden. Het komt heel mooi bij elkaar en er gebeuren dingen die ik niet zag aankomen. Erg spannend en ontroerend tegelijk, want je voelt heel erg mee met de hoofdpersonen. Heel mooi verhaal.
1	In één woord geweldig! Je wordt op het verkeerde been gezet waardoor het totaal anders afloopt dan waar je naar toe dacht te gaan. De schrijfstijl is vlot en van deze tijd. Als je van lezen èn van spanning houdt...
1	Dit boek is geschreven in de typische vlotte stijl van Mendes. De spanning begint op de eerste bladzijde en kan de lezer boeien tot op het einde. Dit is zeker een thriller om in 1 keer uit te lezen.
1	Een heel leuk boek om te lezen. Het werken met dieren en dat Lily met fotografie bezig is spreken mij sowieso heel erg aan. Eerste gedeelte van het boek speelt zich rond 2000 af als Lily 15/16 jaar is. In het 2e gedeelte van het boek is Lily 10 jaar ouder. Het enige dat mij wat tegenstond was dat Lily in het eerste gedeelte pas 15/16 jaar was. Voor mijn gevoel was het beter geweest als ze al 17 jaar was, dit in verband met de leeftijd van de man waar ze verliefd op is. Maar het is dus echt een heel leuk boek, vooral voor in de zomer (verhaal speelt zich af in Australië)
1	Wow wat een verhaal. Anna is 80 en krijgt een beroerte en dan begint het ... de zonen moeten toenadering zoeken want ja mama ligt in het ziekenhuis en vader, ja die blijft thuis, toch. Ook de enige kleindochter komt afscheid nemen van een grootmoeder die ze nooit heeft mogen ontmoeten. Ik kijk uit naar het tweede boek ... deze familieleden zijn (te) gek.
1	Wat een geniaal boek. Het is lang geleden dat ik een boek in één keer heb uitgelezen. Een boek waar je je gewoon in mee moet laten slepen. Een echte aanrader. Geloof je het niet, dan zou ik zeggen "Begin erin en dan merk je vanzelf of het voor jou ook zo is" Veel leesplezier.
1	Leuke en vlot geschreven kinderserie die bijna rijmend geschreven is. Ik geniet echt van ieder boek!
1	Een - voor Agatha Christie - ietwat ongewone opbouw: de verschillende hoofdpersonen worden via flashbacks uit het ik-perspectief aan de lezer voorgesteld en hun standpunt ten opzichte van de eerste overledene wordt verduidelijkt. In deel twee volgt dan de opbouw naar het hoogtepunt in de tegenwoordige tijd maar nog steeds vanuit het ik-perspectief. Dit loopt faliekant af met een tweede dode tot gevolg - dit keer is het duidelijk moord. Pas in het derde deel krijgen we de typische whodunit in Christie-stijl te zien. Origineel, onverwachte wendingen, iedereen is verdacht, geniale oplossing. Topper.
1	Wat een heerlijke thriller weer van de hand van Karen Rose. Een heel prettige schrijfstijl, die je dwingt om verder te lezen. Heerlijk hoe de spanning in het boek alsmaar wordt opgevoerd tot het hoogtepunt. Het boek is ruim 500 bladzijden en ik heb toch maar ruim 2 dagen nodig gehad om het te lezen. Karen Rose weet de hoofdpersonen zeer beeldende neer te zetten en de spanning tussen Eve en Noah wordt prachtig beschreven. Je leeft echt met ze mee. Ik geef het boek 4 sterren, geen 5, want de uiteindelijke dader was toch degene die ik dacht dat het was op de helft van het boek.
1	De verhaallijn van dit boek is ongelooflijk simpel: Een portretschilder die na zijn scheiding in een woning in de bergen woont en daar zijn gedachten blootgeeft, terwijl allerlei merkwaardigheden plaatsvinden. Meer dan 500 pagina's vol korte hoofdstukken, welke steeds uitnodigen om verder te lezen. Een opeenvolging van bizarre gebeurtenissen. Wat wil de buurman, wat zit er achter dat vreemde schilderij, wie klingelt met de bel. Die antwoorden moeten gewoon komen, maar steeds komt weer een andere wending en dient het antwoord zich pas aan op het moment dat je het eigenlijk niet verwacht. Dit boek lees je in een ruk uit. Ook al zitten in de teksten steeds herhalingen, ze hinderen niet. Het open einde nodigt uit om direct aan het tweede deel te beginnen.
1	Vooral het eerste deel van het boek vond ik prachtig en vloog ik doorheen. Wel had ik al vroeg i n het boek een vermoeden wat er ging gebeuren, waardoor het helaas niet echt verrassend was.
1	Wat een spannend boek. Hij was moeilijk weg te leggen, wilde steeds verder lezen. Het eind had ik niet aan zien komen.
1	een niet-te-geloven-knap geschreven en op-een-leuke-manier-boeiend boek.
1	Moedervlekken is aangrijpend op een wrange manier. “De hoop de ander te veranderen door middel van liefde is een van de grote illusies op de wereld.” Dat lijkt de kern van het verhaal te zijn, maar weerhoudt er de personages niet van onvermoeid pogingen daartoe te wagen. Kadoke en zijn moeder, maar ook nevenpersonages, worden diepgaand uitgewerkt, waardoor je kan meegaan in de vreemde wendingen die het verhaal soms neemt. De grenzen van de psychiatrie, de aftakeling van de mens, de worsteling met afkomst en daaraan verbonden rituelen… Grunberg stelt veel vragen, maar komt niet aandraven met pasklare antwoorden. Zo confronteert Grunberg de lezer regelmatig met zijn/haar eigen wereldbeeld, zonder daarbij met het vingertje te wijzen.
1	Dit is echt zo'n boek wat je in een ruk uit wilt lezen. Ontzettend grappig, ietwat pikant maar zeker niet storend. Lekkere vlotte schrijfstijl en een heerlijk feelgood boek! Ik ben erg benieuwd naar Regards andere boeken!
1	Ik lees graag amish boeken ( onder andere ) en ik vond het een heel mooi boek, blij dat ik het gelezen heb, ik heb nog andere delen uit deze reeks en zal ze zeker lezen
1	Dit boek behoort toch echt wel bij mijn favoriete boeken. Toen ik eenmaal begon met lezen kon ik het niet meer wegleggen. Kortom fantastisch!
1	Was weer een heerlijke Santa Montefiore, zoals al haar boeken.Gaat de geschiedenis zich herhalen? En wat heeft Trixie met het verleden van haar moeder te maken, je leest het allemaal in deze geweldige roman.Ik heb er van genoten en heb ook stiekem weer iets geleerd over de bijen, maar of ik er nu niet meer bang van ben vraag ik me echt af. Niet alleen het verhaal is mooi maar ik vind het ook een prettige schrijfstijl (bij al haar boeken), ze slepen je gewoon mee zonder dat je hoeft na te denken, alleen maar ontspannen en genieten.
1	Wederom overtuigd Deflo met Spoorloos. Deflo heeft het vermogen een psychologische spanning om te bouwen waarbij doorlezen de enigste optie is. Zeker met Spoorloos wordt de lezer nagelbijtend meegezogen in het verhaal waarbij de ontknoping dubbel is, enerzijds de afloop van het gegijzelde kindje en anderzijds de vraag of de dader niet zijn straf ontloopt. in beide gevallen is de afloop meer dan bevredigend en kan ik niets anders zeggen dan dat ik halsreikend uitkijk naar het volgende Deflo verhaal. Deflo heeft zijn positie in de Belgische top nogmaals sterk verankerd, Proficiat rest me dan nog te zeggen...
1	In het Frans gelezen, de oorspronkelijke uitgave. Prachtig taalgebruik, ik zou in de Nederlandse vertaling willen kijken of dat ook zo is overgekomen. Vele jeugdherinneringen komen boven door alleen een geur 'tegen te komen'. Vele bijvoeglijk naamwoorden in lange volzinnen.
1	Op een vakantieresort wordt de beroemde actrice Arlena Stuart dood teruggevonden. De politie verdenkt al snel de echtgenoot, maar die heeft een sluitend alibi. Het einde steekt opnieuw supergoed in elkaar en Poirot kan zo de echte moordenaar vatten. Ik gaf dit verhaal een 4/5 op Hebban.
1	Wat een boek! Zoiets wil je als kersverse moeder nooit niet meemaken. Spannend van begin tot eind en soms een beetje misselijkmakend als je erbij stil staat dat dit bij jou eigen gezin zou overkomen .
1	Het huis in Bellevue Gardens gaat over een ietwat verwaarloosd huis in een Londense wijk. In het huis woont Leonie samen met een van haar oudste vrienden. In het huis is er echter ook altijd plaats vrij voor jonge mensen die een verblijfplaats nodig hebben. Leonie staat altijd klaar om de andere bewoners te helpen, hen een luisterend oor te bieden en hen met raad bij te staan. Tot ze plots te weten komt dat ze binnenkort het huis moet verlaten en iedereen dreigt op straat te komen staan. Zal het Leonie lukken om dit probleem op te lossen? Per hoofdstuk leer je de verschillende bewoners van Bellevue Gardens en hun achtergrond beter kennen. Doordat de schrijfster steeds wisselt van hoofdpersonages kan je je beter inleven in wat zij voelen en meemaken. Daardoor wordt het een meeslepend verhaal waarbij je steeds verder wil lezen om te weten te komen hoe het zal aflopen.
1	Als Maura na het bijwonen van een vakcongres voor Pathologen verdwijnt maakt het thuisfront zich zorgen. Jane, haar collega die rechercheur is start een zoektocht en ontdekt dat er meer aan de hand is en alles draait om de nederzetting Kingdom Come en een sekte. Tot op de laatste bladzijde is dit boek een succes!
1	Virginia Woolf en haar zus Vanessa worden in deze roman beschreven. Hoe ze samen opgroeien, hoe hun wereld uitbreid met een intellectuele en kunstzinnige vriendengroep. Ze delen niet alleen de liefde voor de kunsten maar misgunnen het elkaar vaak ook. Mooi beschreven drama in Engeland begin vorige eeuw.
1	Paasilinna (moeilijke naam, evenals Piazzolla) kan wat niemand anders kan, een tragisch personage in een donkere maatschappij beschrijven op een manier waar het plezier van afspettert. Af en toe moet je als lezer op adem komen. Een heerlijk boek.
1	Toen ik dit boek voorbij zag komen als leesclub, heb ik even getwijfeld of ik me wel in moest schrijven. De omschrijving en de sneak peek hadden mijn interesse gewekt, maar King heeft toch wel een reputatie om enge boeken te schrijven, iets waar ik volledig niet tegen kan. Aangezien dit mijn eerste boek van Stephen King is, wist ik ook totaal niet wat ik kon verwachten. Ik heb me toch ingeschreven en ben blij dat ik het gedaan heb! Het boek is een interessant boek dat makkelijk wegleest, en aangezien het zo dun is heb je het boek heel snel uit. Aan de ene kant is dit handig, omdat je het boek dan even snel tussendoor kan lezen, maar tegelijkertijd hunker je aan het einde van het boek naar meer. Omdat het boek zo dun is, wordt er ook niet echt in de diepte gegaan, wat ik wel jammer vind. Het einde vond ik ook heel onbevredigend. Het boek is en lekker boekje om casual te lezen, maar als je echt iets hevigs wil om te lezen is het niet zo geschikt.
1	Ik vind dit het beste boek van Preston & child. Bij de meeste boeken van dit duo geeft het einde van het verhaal een weinig spraakmakende verklaring voor de moorden. Zo niet in dit boek. Het heeft een creepy einde dankzij de duistere praktijken van een sekte. Een einde dat mij uitstekend ligt. De personages zijn zeer goed uitgewerkt, waardoor eenieder die niet de vorige boeken heeft gelezen het verhaal toch begrijpen kan. Je wil graag verder lezen omdat het zo bizar blijft. De gebeurtenissen volgen zich snel op waardoor de spanning nooit afneemt.
1	De ideale man is een weerspiegeling van vragen die een ieder heeft gedurende het hele leven. Kreeg het boek bij toeval in handen en het duurde een tijdje voordat ik de foto van de omslag uit mijn hoofd kon bannen. Ben nooit zo'n voorstander van het prominent weergeven van een portret op een boek, het haalt voor een deel de fantasie weg. Je gaat al gauw de veronderstelling aan dat de inhoud over de schrijver zelf gaat. Dit zou het geval kunnen zijn, echter al gaande moet ik zeggen dat het beschreven leven en beslomeringen verslavend werken qua doorwerken van dit boek. Overigens is doorwerken te zwaar gekozen, het leest zeer prettig. De ideale man (slimme titel....) geeft een mooi screenshot van relaties en doet jezelf ook wel nadenken over hoe je zelf zaken beleeft. Ben benieuwd of de kwaliteit van dit boek een stijgende lijn behoudt in de volgende afleveringen. Dank je, het was aangenaam.
1	Drijfhout leest als een trein. Ik heb het in 2 avonden uitgelezen. Scherp, cynisch en tragisch-komisch. Door de geweldige manier van schrijven vond ik begrip voor de denkwijze van het hoofdpersonage. Zo beeldend en meeslepend, dat ik een kijkje in het hoofd van iemand anders kon nemen zonder dat ik ooit zelf zou iets zou kunnen voelen. Denk ik... Ook mooie en zeer herkenbare bij-figuren Hulde
1	Een roman zoals alleen Santa Montefiore `m schrijven kan. Het verhaal speelt zich gedeeltelijk in een hotel in Engeland af en gedeeltelijk in het verleden in Italië. Het duurde even voor ik door had hoe deze verhaallijnen bij elkaar zouden komen. Het is een dik boek, maar iedere bladzijde is boeiend. Absolute aanrader!
1	Als kind was ik helemaal gek op de boeken van Roald Dahl en Marc De Bel en hoe zeer ik ook op zoek ging naar moderne uitgaves die zich enigszins met deze grootheden konden meteen, ik kwam ze maar zelden tegen. Toen ik echter voor het eerst het debuut van Lissa Evans in handen kreeg, had ik een voorgevoel dat dit wel eens het antwoord zou kunnen bieden op mijn lange zoektocht. De Wonderlijke Werkplaats van Oom Tobi is een gezonde mix van avontuur, mysterie en speelse jeugdigheid die heel hard doet denken aan bovenstaande schrijvers. Het mag dan wel een debuut zijn voor de auteur, het boek heeft alle flair van een doorwinterde jeugd-/kinderboekenschrijfster die met volle enthousiasme verhalen neerpent voor haar miljoenenpubliek. Het plot wordt netjes uitgebouwd over korte hoofdstukken die telkens eindigen op een mini-cliffhanger waardoor je als lezer niet anders kan dan meteen verder lezen. Het verhaaltempo ligt aardig hoog en het aangename taalgebruik zorgt voor een erg toegankelijke leesbeurt. Heel vlotte lezers kunnen vanaf 9 jaar met dit boek aan de slag, terwijl de gemiddelde lezers het beste ermee overweg kan tussen 10 en 12 jaar. De setting van het plot is niet modern te noemen, maar komen eerder tijdloos over. Ook de vele raadsels en queestes van het hoofdpersonage hanteren een strakke logica die op geen enkel moment wordt verbroken. De Wonderlijke Werkplaats is een verhaal dat het midden houdt tussen pakweg Indiana Jones en de vertelsels van Dan Brown maar dan op kindermaat. Een absolute voltreffer wat mij betreft en een aanrader voor al wie jong van geest is.
1	'Rioja voor de ziel' over hoe de lifter Rico met zijn pas verworven vrienden in het Spanje van Franco het levenselixer ontdekt, ervoer ik als een goedgeschreven, vlotlezend boek met veel lagen erin. Een fijne therapeutische roman om in de trein te lezen en leerzaam door alle info achterin over filosofen, politici, schrijvers e.d. David Grabijn heeft hierin de jaren zeventig verbeeld. Het is een mooi kunstwerk geworden waarin geen woord verkeerd staat. Bovendien wist Grabijn mij vaak een glimlach te ontlokken, humor zit er ook nog in. Heel knap gedaan!
1	Ik ben helemaal weg van deze auteur (qua schrijven dan hè want ik ken de man zelf niet) Je gaat helemaal op in het verhaal. Hij schrijft eenvoudig maar boeiend en erg spanningopbouwend. Er komen niet téveel mensen in zijn boek voor zodat je goed het overzicht houdt van wie wie is. Hoe luguber het verhaal soms ook is toch kan hij het "gezellig" brengen en dan bedoel ik niet de moorden enzo maar de verhaallijn eromheen; zoals hij een dorp of mensen en hun bezigheden beschrijft. Als je graag spannende boeken leest en geen "watje" bent, én je kent Simon Beckett nog niet, dan zou ik zeggen probeer het eens. Begin bij dit boek en dan "Het laatste zwijgen" en dan "Het Sanatorium" Het is een drieluik. Je zult er geen spijt van krijgen
1	Momenteel ben ik bezig in dit boek en het is me vanaf de eerste bladzijde tot aan nu, iets voor het eind, blijven boeien. Zo'n boek wat je oppakt wanneer je thuiskomt, even neerlegt en dan vlak voor het slapengaan nog heel even openslaat. Heerlijk. Ik ben het met de CZ-recencenten eens dat de goeden goed zijn en de kwaden kwaad, maar soms is het gewoon lekker om zo'n boek te lezen, dat je eigenlijk wel weet dat alles in zo'n scene weer even op zijn pootjes terecht komt. Het einde van het boek? Daar kan ik nu nog niets over zeggen, maar vanavond, vlak voor ik in slaap val, zal dat wel anders zijn..
1	Van deze schrijver had ik eerder Alle dagen Libanon gelezen (ook een reisboek) en een roman De Roofvogel en was er heel enthousiast over. In dit boek staan ook leuke tips om naartoe te gaan die wat minder bekend zijn. Leuke avontuurlijke reisjes van de schrijver met een persoonlijke noot. Het leest allemaal makkelijk weg. Ik had het zo uit!
1	Sam Wyndham heeft in WKI zijn illusies en door de Spaanse griep zijn geliefde echtgenote verloren. Hij accepteert het aanbod om als inspecteur van de politie in Calcutta opnieuw te beginnen. Meteen in de eerste week wacht een groot karwei op hem: Een hoge Britse ambtenaar is vermoord, in een beruchte wijk waar blanken niets te zoeken hebben. Samen met zijn Indiase, maar in Oxford opgeleide sergeant (mijn favoriete personage!) gaat Wyndham op onderzoek uit. Een gelukte mixture, een misdaadroman en tegelijk een tijdsbeeld van India in verandering. Wyndham is niet geïnteresseerd in politiek, maar ook niet blind voor de twijfelachtige rol die de Britten spelen.
1	Een heel mooi boek wat lekker makkelijk weg leest. Ik dacht dat het een echte rizolli/isles boek zou worden maar dat is absoluut niet het geval.Hoe dan ook een mooi boek!
1	Ik sluit me aan bij de vorige recensenten. Eindelijk weer eens een boek dat aan je handen geplakt blijft zitten. Aan het eind bleef er bij mij nog maar een mysterie over. Wie is S.K. Tremayene?
1	Een absolute must have als je fan van Dan Brown bent. Zeer spannend geschreven maar wel heel makkelijk te lezen. Erg knap als een schrijver je helemaal in het verhaal kan trekken. Zeker de stukken in de vrieskou en op de boot kan je bijna pakken zo goed omschreven.
1	Het is een geweldig boek. Nu ben ik alleen maar nieuwsgierig geworden naar haar andere boeken. Een mooi verhaal over een politie agent die de moordenaar van zijn partner wil vinden. Hij word verliefd op een vrouw, hij kan alleen niet aan zijn verlangens toegeven. Pas als zij in gevaar komt beseft hij dat hij alles wil doen om haar te beschermen.
1	Wat een leuk boekje. Ik had wat moeite om in het verhaal te komen omdat ik steeds in slaap viel. Dus de eerste 2 hoofdstukken heb ik wel 3 keer geluisterd. Het einde is verrassend, maar wel open genoeg voor een vervolg. Op naar de volgende delen.
1	Vele mensen kijken me raar aan als ik zei dat ik dit een geweldig boek vond. Ik las het voor de eerste keer toen ik 15 was en toen snapte ik niet alles. Nu ben ik ondertussen 18 en heb ik het boek 4 keer uitgelezen en bij elke leesbeurt vind ik het boek beter en beter, het is misschien al een oud boek maar zeker de moeite om eens te lezen.
1	Na zoveel positieve reacties op mijn Instagrampost, waarin ik aangaf ‘De schaduw van de wind’ van Carlos Ruiz Zafón te willen gaan lezen, was het eind vorige week zo ver: ik begon in het boek waar vrijwel iedereen (heel) enthousiast over was. Misschien waren het mijn hoge verwachtingen, maar ik kwam niet direct in het verhaal. De (te?) formele zinnen, vele zijsporen en het onbegrip m.b.t. de essentie van het verhaal (waarom is het voor Daniel nu juist zo belangrijk die Julián op te sporen?) zorgden ervoor dat ik de eerste 200 pagina’s mijn aandacht moeilijk bij het verhaal kon houden. Maar daarna… was ik verkocht. Veel van de puzzelstukjes begonnen op hun spreekwoordelijke plaats te vallen. Ik ging van Fermín en meneer Sempere houden, kreeg medelijden met Nuria en werd verliefd op de liefde tussen Daniel en Beatriz. De drie woorden die het verhaal voor mij het best omschrijven, zijn ontroerend, mysterieus en sfeervol. Het einde van het verhaal vond ik prachtig en voelde, ondanks dat ik toch nog met een aantal vragen bleef zitten, ‘af’. Dit doet me daarom wel afvragen wat er in de overige drie boeken aan bod komt…
1	‘Veel series/films gaan over het feit dat liefde op het eerste gezicht bestaat. Ik ben van mening dat dat ook zo is, al ben ik ook van mening dat je eerst een paar "middelmatige relaties tussendoor hebt. Je moet werken naar de ware toe en dat doe je door van je eerdere relaties te leren. Meestal kom je je ware naar mijn idee pas tegen als je tussen de 20 en 30 bent en soms pas later.’
1	Het roept je al vanaf de kaft toe met kreten als laughing out loud. En inderdaad is dit een heel grappig boek. Wel je mobiel bij de hand houden want als je geen native speaker bent zul je niet alles begrijpen. Veel plezier!
1	Net als in haar debuutroman , ook hier een verbluffende ontknoping . Ook de personages zijn psychologisch helemaal binnenste buiten gekeerd . Het boek is als het ware een openbaring .
1	Wat een prachtig boek. Rauw, eerlijk, ontroerend beschrijft Dominique haar worsteling met het leren omgaan met haar ziekte epilepsie en meer nog het omgaan met het leven en de worstelingen die daarbij horen. Met humor ook ,waardoor een meeslepend boek je laat huilen en lachen. Beste boek dat ik in lange tijd heb gelezen!
1	Jo en Wolter vertrekken in 1934 als pasgetrouwd zendelingsechtpaar naar Indië. Dit boek verteld het verhaal vanuit het gezichtspunt van Jo en verteld haar levensverhaal hoe ze in Indië worstelen met het huwelijk, jong moeder zijn (want in haar dagboek is ze heel openhartig en verteld ze dat ze zichzelf eigenlijk veel te jong vind om moeder te worden) hoe de oorlog vanuit Indië wordt beleefd, haar eenzaamheid en ook hoe ze na de oorlog geleefd heeft. Het is een zeer indrukwekkend boek met veel voor mij onbekende dingen zoals bijv. het zendingswerk. Het boek is ook zeer openhartig en Jo is volgens mij haar tijd al ver vooruit als je haar dagboek stukken (en dus haar gedachten) leest. Haar kleindochter heeft dit boek geschreven maar het lijkt net of Jo het zelf geschreven heeft, erg mooi en aangrijpend boek.
1	Als je deel 1 en 2 hebt gelezen wil je uiteraard ook deel 3 en 4 lezen. Deel 2 gaat naadloos over in deel 3. Je wilt graag weten hoe het verhaal afloopt en in elkaar zit. In dit deel wordt al meer duidelijk ... gelukkig maar want soms wordt het wel wat langdradig en gebeurt er niet zoveel. Het blijft een gruwelijk verhaal met een boeiende verhaallijn. Het is niet zo spannend dat je regelmatig op het puntje van je stoel zit. Het verhaal kabbelt een beetje voort. Qua inhoud verwijs ik graag naar de andere recensies. Het is een prima boek. Het einde is een beetje teleurstellend. Het verhaal eindigt niet met een cliffhanger. Ik ga wel meteen door met deel 4. Ik wil weten hoe het afloopt.
1	Een boek dat je moet lezen om nooit te vergeten .....
1	Een van haar beste boeken. Met een snel en intelligent plot waarin Johansen politieke intrige mengt met moord en spanning.
1	Heerlijk boek, na maanden in een leesdip te hebben gezeten is dit het eerste boek wat ik binnen 1 dag uit had. Fijne schrijfstijl, niet superspannend maar gewoon leuk!
1	Op een zonnige zomermiddag, toen Sarah acht was, verdween haar vier jaar oudere broer Charlie spoorloos. "Zeg maar tegen mama dat ik gauw weer terug ben", zei hij nog tegen Sarah. Daarna heeft niemand hem ooit nog terug gezien. Het gezin komt de verdwijning van Charlie niet te boven, Sarahs moeder verwijt haar de verdwijning van haar broer en zakt diep weg in depressie en drank. Haar vader kan dit gedrag niet aan en een paar jaar na de verdwijning van Charlie gaat het koppel dan ook scheiden. 16 jaar later woont Sarah, uit schuldgevoel nog steeds bij haar ontredderde moeder. Ze geeft les aan een chique meisjesschool maar daar komt het verhaal van haar broer weer bovendrijven, wanneer één van haar leerlingen verdwijnt en vermoord wordt teruggevonden. Sarah is er het hart van in en helpt de politie waar ze kan. Helaas is ze door haar stuntelige houding zelf voor een stuk verdacht. Wanneer de moord op het meisje meer details kent, komt er voor Sarah ook een stuk waarheid over de verdwijning van haar broer naar boven. De manier waarop iedereen hier mee omgaat is best verrassend en brengt nog heel wat drama met zich mee. Het boek is geschreven in het heden en ook met flashbacks over de verdwijning van Charlie, deze worden goed aangeduid. Dit boek was tot nu toe één van de beste boeken die ik al las in dit genre. Het is vlot geschreven en de schrijfster trekt je aandacht tot het einde. Een echte aanrader!
1	Een indrukwekkend boek over het leven van vrouwen in Iran, de revolutie en hoe het leven in een islamitische staat is. De boekenclub waarin 7 vrouwen samenkomen en boeken bespreken die eigenlijk onbespreekbaar zijn in de Iraanse cultuur. Ik vond het soms moeilijk om te lezen hoe zwaar vrouwen het hier hebben, het likken aan een ijsje is al aanstootgevend en zo staan er nog wel meer bizarre zaken in. Hoe er tegen de literatuur aangekeken wordt, hoe er op gereageerd wordt. Het enige boek dat ik niet had gelezen en wel besproken werd was Lolita maar ook zonder dit gelezen te hebben kun je prima begrijpen waar het over gaat. Het is een boek waarin de politiek en het beleid en de revolutie van Iran uitgebreid besproken wordt. Het is geen roman die je even tussendoor leest.
1	Mooi boek, goed geschreven, je gaat houden van die twee kinderen. Zeventiende eeuw, leerzaam. Toen ik op tweederde van het boek was, wist ik nog niet, waar dit door elkaar lopende tweeluik toe moest leiden en uiteindelijk bleek dat ook maar een dun draadje te zijn. Dat was jammer.
1	Na De dag na morgen levert Folsom opnieuw een indrukwekkend spannende thriller. De ontknoping is iets voorspelbaarder dan zijn vorige boek, maar dat houdt me niet tegen om een dikke 5 * te geven! Ik kijk al uit naar de Dag van vergelding.
1	Ik vond dit een superleuk boek. De schrijfstijl bevalt me en ze schrijft met heel veel humor over de minder leuke dingen in 't leven (zoals een depressie). Alles wordt in "normale" spreektaal geschreven en daar hou ik van. Ik ga zeker meer boeken lezen van marian keyes!
1	De bundel Edge Zero belooft de beste Nederlandse Science Fiction, Fantasy en Horrorverhalen van 2015 te verzamelen. Nu is wat je het best vindt vaak een kwestie van smaak, en ik heb niet alle verhalen van 2015 zelf gelezen, dus het is moeilijk te beoordelen, maar het gemiddelde niveau van deze verhalen ligt wel heel hoog. Wat dat betreft zijn de samenstellers zeker geslaagd in hun opzet. Wie nog twijfelt aan de kwaliteit van de Nederlandse genreschrijvers, zou deze bundel tot zich moeten nemen. Dit doet niet onder voor internationale verhalenbundels, zeker niet! En de verhalen zijn ook nog eens heel afwisselend. Tot mijn (aangename) verrassing bevonden er zich ook enkele onvervalste SF-verhalen onder. Maar ook horror, steampunk/alternative history, magisch realisme en weirde fantasy met een historisch tintje. Voor elk wat wils dus. Laat ik hier wel toegeven dat ik sommige verhalen niet leuk vond. Ze waren wel goed geschreven, dat zal ik erbij zeggen, maar ik ben niet echt een fan van echt cynische verhalen, met een nogal gitzwart wereldbeeld, waarin slechte mensen slechte dingen overkomt, en een paal verhalen vielen hier voor mij wel onder. Zo ben ik geen liefhebber van Mark J. Ruiffelaert , die de kosmische horror van lovecraft in een saus van mooie woorden platslaat tot niet meer dan afkeer en walging. Er zullen mensen zijn die dit soort (vaak plotloze) verhalen mooi vinden, maar ik behoor daar niet toe. Veel enthousiaster was ik over Koningin van Mars van Peter Kaptein. Een hoogstaand SF verhaal met een interessante opbouw van het verhaal, dat het hele zonnestelsel omvat en zowel intellect als verbeelding prikkelt. Ik wilde dat ik het had geschreven! Echt een topper, wat mij betreft. Bloedrode bloemen op een sneeuwwit slagveld is ook een sterk SF verhaal met een mooi verkillend einde. En op de achtste dag ... had een leuk uitgangspunt, maar ik miste een goed plot. Ik had er iets meer van verwacht, maar als beschrijving van een scene is het gevoelig, met veel hart. Zeker mooi. Reset van Jorrit de Klerk had een erg goed uitgangspunt, bevatte zeppelins, een hardboiled detective en een prachtige Femme fatale, en had ook een heel krachtig einde. Chapeau! De aardappelen van Clingemans & Co deed mij regelmatig gniffelen. Het begint in de herkenbare wanhoop van een werkzoekende en het saaie kantoorbestaan, maar wordt dan verrassend, zelfs emotioneel, en hoopgevend. Een van de hoogtepunten van de bundel. Maar misschien een beetje lang. De poppen van dr. Edelweiss vond ik de eerste keer dat ik het las in Ganymedes 15 erg mooi, maar raakte me nu bij herlezing niet meer zo. Het slotverhaal van Mike Jansen heb ik wel weer met veel plezier gelezen - hij kan naast goede SF ook heel goede 'alternative history' schrijven, over een wereld waar de VOC nog bestaat, er meerdere pausen naast elkaar bestaan, en de oorlog van de Roemenen tegen de Turken (bekend uit de geschiedenis van Vlad de Spietser) ook nog een rol speelt. Ik was erdoor verrast en vond het mooi geschreven! Over de andere verhalen in de bundel heb ikzelf niet veel te melden, maar het kan heel goed dat jij die wel fantastisch vindt en de verhalen die ik zo waardeerde weer minder, maar dat is wat ik zei: smaken verschillen. Ik weet in elk geval zeker dat elke lezer van het fantastische genre hier wel iets vindt dat hem/haar heel goed zal bevallen. Warm aanbevolen! En als je het boek koopt ondersteun je ook nog eens een waardevol initiatief ter bevordering van SF/fantasy/horror in Nederland. Volgend jaar komt er ook weer een Edge.Zero en ik ga ervoor om er dan ook met een verhaal in te verschijnen!
1	Een heerlijk boek die lekker snel weg leest. Boeiend verhaal en lekker veel spanning. Ik hou van de schrijfstijl van Loes en heb ook weer van dit boek genoten, ondanks dat je vrijsnel weet wie de dader is. Dat mag de pret niet drukken. Een heerlijk boek !
1	Van het boek word je niet meteen vrolijk. De “sereniteit” waarmee het boek is geschreven is opmerkelijk. Merkwaardig zeggen sommigen omdat het geschreven werd vanuit de beleving van een jongetje die nog niet weet wat er gebeurt of gebeuren zal. Als je als lezer de historische context wel kent en weet dat de Joden in Hongarije pas vervolgd werden toen de oorlog bijna ten einde was en de Hongaarse fascistische regering hieraan zijn medewerking verleende, raakt het je op een heel bijzondere manier. In het begin van het boek worden enkele belangrijke personages opgevoerd zoals de vader, stiefmoeder en het vriendinnetje waar verder in het boek geen aandacht meer wordt aan besteed. Toch moet de gedachte aan die personen in de kampen een rol hebben gespeeld. Maar hier komen we niet achter. Eerst vond ik dit jammer maar gaandeweg besef je dat het onderdrukken van deze gedachten een manier moet zijn geweest om te overleven in het kamp en het precies in die “geconcentreerde eenvoud” is dat ook de kracht schuilt van dit boek.
1	Ik was geselecteerd voor de leesclub van Strijder, waar ik me voor had ingeschreven zonder goed te lezen. Dus pas toen ik het boek thuis kreeg zag ik dat het het vierde deel van een serie was. Snel dus maar deel 1 tot en met 3 geregeld en gaan lezen. Ik had uiteindelijk alle vier de boeken in 4 dagen uit. Wat een leuke serie! Ik hield al van Julie Kagawa haar boeken en haar schrijfstijl maar dat is alleen maar verergerd. Alles wat zij schrijft leest heerlijk weg, en de Talon serie is geen uitzondering. Het beste deel van de serie vind ik toch wel Strijder, omdat ik toen ook al echt in het verhaal zat en het verhaal steeds duidelijker werd. En wat een verhaal. Ik kan niet wachten op deel 5. Strijder las heerlijk weg en laat je vragend om meer achter.
1	Dit is het eerste boek dat ik lees van Arne Dahl en WOW, wat een boek. Alles klopte van de eerste tot de laatste bladzijde. Ik ben veel te bang dat ik spoilers vermeld, maar nadat ik het boek uit had kan ik niet wachten op het vervolg. In het begin dacht ik dat ik bepaalde zaken zag aankomen en dat ik invulling gaf aan het verhaal, maar Arne Dahl zet je dan toch weer op het verkeerde been. Ook de samenwerking tussen Berger en Blom komt op een bijzondere manier tot stand. Dus kom maar op met deel 2!!
1	Ik vind het een mooi boek maar heb niet net zoals Fannie zitten huilen bij het boek. Geen top tien-er voor mij maar toch zeer zeker het lezen waard. Ik vond het van Dorothy erg knap hoe ze sommige dingen als een vijf-jarige omschrijft, erg goed gedaan! Zeker lezen dit boek.
1	"Het circus komt voorbij" van Nobelprijswinnaar Patrick Modiano lijkt op een thriller, alleen kom je nooit te weten welke misdaad er precies is gebeurd en wat de rol van de personages uit het boek in die misdaad is. Wat het dan wel is? Een boek (een novelle eigenlijk) vol sfeer die altijd in een vage zweem van criminaliteit baadt. De hoofdfiguur, de 18-jarige Lucien, wordt als het ware op een paar dagen volwassen door zijn toevallige ontmoeting met het iets oudere meisje Gisèle. Zij blijkt helemaal niet te zijn voor wie ze zich voordoet en ze dringt dat ook op aan Lucien, die ze voor haar broer laat doorgaan bij ontmoetingen met allerlei louche figuren. Veel concreter wordt de plot niet, maar de hoofdrolspeler in dit boek is de stad Parijs, in de jaren '60. Misschien vind je de tientallen, honderden straatnamen soms van het goeie teveel, toch word je meegezogen in de sfeer van de lichtstad. Modiano wordt wel eens de Vermeer van de literatuur genoemd en daarvan is "Het circus komt voorbij" een mooi staaltje. Om even een paar uur weg te dromen, als zat je in die goeie, oude afgeschafte trein tussen Amsterdam en Parijs.
1	Wat mij betreft een heel goed boek! Ik heb eerst 'Als papa thuiskomt' gelezen. Dat had mij zo geraakt, dat ik ook de voorganger wilde lezen. Ook dit boek vind ik erg mooi en gevoelig geschreven. Het heeft mij tot tranen toe geraakt. Het verhaal is dieptriest. Misbruik is vreselijk, en er vervolgens zelf de schuld van krijgen is zo pijnlijk. Onbegrijpelijk dat mensen zo hard kunnen zijn. Ik had erg met Toni te doen en ik vind haar een erg sterk persoon. Er is bovendien veel moed voor nodig om dit allemaal zo openlijk te schrijven. Zware, invoelbare kost. 5*
1	Waarschuwing : trek voldoende tijd uit om Verpest te lezen...eenmaal begonnen leg je het niet meer neer. Het thema is helaas nog steeds zeer actueel en Verpest zou goed passen op de boekenlijsten van scholen om pesten bespreekbaar te maken en pesters een kijkje te geven in het hoofd van degene die Verpest wordt voor het leven...
1	Wat een fantastisch boek is dit. Tijdens het lezen van deze (met recht literaire) thriller voel je continu een soort onderhuidse spanning, beklemming. Als een koude hand in je nek... Uitstekend opgebouwd met een waanzinnig spannende ontknoping! Top!
1	het is een goed en leesbaar boek,met GEEN lange passages en verhalen.
1	Naomi Klein bouwt in 'No is not enough' verder op haar eerdere werken. Ze laat zien dat Trump onder andere de uitkomst is van wat zij de 'Shock Doctrine' noemt. Tegelijk besteedt Klein aandacht aan de klimaatopwarming en wat er allemaal kan misgaan in het klimaatbeleid door de verkiezing van Trump en zijn entourage. Haar analyses zijn scherp, aan de hand van concrete voorbeelden, en zetten echt aan het denken. Is dit de toekomst die we willen, of doen we er iets aan? Want gewoon 'nee' zeggen, dat is niet genoeg, enkel collectieve actie kan het tij keren.
1	Prachtige vertelling van een familie in Iran. Het verhaal van een familie in een roerige tijd. Het verhaal boeit, geeft de situatie beeldend weer en geeft een blik in een andere cultuur.
1	Ik moest ontzettend grinniken om zinnen als "Je zult naar het naburig graafschap gaan, daar ritselt het van de markiezen". Sinds ik dit boek van Annie M.G. Schmidt gelezen heb schrijf ik elke dag een stukje vers.
1	Een schitterend spannend boek uit de Edwardiaanse tijd. Ik werd werkelijk meegesleept. Een echte aanrader.
1	Mijn eerste kennismaking met Griet op de Beeck en wat mij betreft één die erin hakt. Wat een goed verhaal! En dan dat einde. Heel mooi. Ik heb genoten, kon het boek niet wegleggen. Leuk dat de hoofdpersoon een oudere vrouw is die uiteindelijk haar eigen weg inslaat, kom je niet vaak tegen in boeken, omdat het doorgaans jongere vrouwen zijn. Mooi verhaal voor tussendoor.
1	Een boek geschreven vanuit het perspectief van Warner. Waar hij in boek 1 vooral een meedogenloos leider leek waar je niet anders als een hekel aan kon hebben, geeft dit deel een blik in zijn binnenwereld. Begrip volgt.
1	Meteen vanaf de eerste bladzijde vraag je je af wie de hoofdpersoon is en waar hij vandaan komt. Je gaat samen met hem op zoek naar zijn afkomst en naar het geheim van zijn verleden. Ontzettend spannend! Wanneer hij er achter komt wie hij is wil hij zijn vrienden gaan redden! Gaat hem dat op tijd lukken! Super leuk en in een ruk uitgelezen!
1	Heerlijk boek
1	Chirbes heeft een grote roman geschreven. Door het verhaal van Esteban te vertellen, die de familiezaak op het spel zet door met het kapitaal te speculeren - te laat, en nu is alles weg - lees je ook het grote verhaal van de crisis in Spanje, in Europa. Hebzucht dus, want daar hebben we het over. En dan, wat is nu werkelijk waardevol: oprechte aandacht, samen een kop koffie drinken, je oude vader verzorgen, lief zijn zonder er iets voor terug te hoeven hebben. En dat in sprankelende zinnen en stijlvolle beschrijvingen. Knap werk.
1	Een prachtig verhaal over hoe mensen leren vrede te vinden ook al loopt hun leven heel anders dan ze gedroomd hadden.
1	Ik persoonlijk ben helemaal fan van zulke boeken, dingen die in het echte leven niet kunnen. Met dit soorten boeken kan je je fantasie op dol laten slaan. Waar ik helemaal gek van ben. Je beschrijft hoe een personages karakter ect is maar toch kan je op een manier het personage verder ontwikkelen in je fantasie. Hoe hij/zij er uitziet met meer details. Schrijf vooral zo verder! Alleen had het boek beter nagekeken moeten worden voor hij werd gepubliceerd want ik heb namelijk op baldzijde 133 een schrijffoutje gevonden waar je oog toch direct op valt vind ik persoonlijk. Inplaats dat er pijltje staat, lees je pijtje. Dat verpest het boek absoluut niet. Maar ik wil het even laten weten. Schrijffouten maakt iedereen!
1	De 29 jarige majoor (Jack) Reacher wordt in dit boek geconfronteerd met moord, verraad en bedreiging. Hierdoor lijkt dit boek gewoon weer een spannende Reacher-thriller (de achtste op rij), maar dit verhaal is echt helemaal anders. Het verhaal speelt zich af voor Jachtveld (de eerste Reacher-thriller), Reacher is nog bij de militaire politie, zijn moeder en broer Joe leven nog en generaal Garber is nog niet met pensioen. Lee Child brengt ons naar 1989/1990, de berlijnse muur is gevallen en communistische dreiging verdwenen, of toch niet... Lee Child speelt mooi in op het verleden, voorspelling van Balkan-oorlog, voorspelling van inval in Koeweit etc., dit maakt het boek realistisch. Je gaat ook bijna denken dat het echt heeft plaatsgevonden. Te meer dat dit het derde deel in de ik-vorm, het geeft je een zekere betrokkenheid bij de hoofdpersoon Reacher (hij wordt nooit met zijn voornaam aangesproken, zelfs niet door zijn moeder). Ik zou dus zeggen echt de moeite waard, zeker als je een Reacher fan bent, zoniet begin er dan maar eens mee, weet wel dat als je begonnen bent je het boek niet meer weg kunt leggen.
1	Ontzettend genoten van dit boek. Omdat de hoofdpersoon innemend en grappig is, de buitenwereld scherp observeert en vervolgens weer met humor en kritisch naar zichzelf kijkt. En dat alles in een context van dagelijkse beslommeringen en gedachten die o zo herkenbaar zijn, maar in het verhaal verre van vervelen. Ik klapte het boek met een grote glimlach dicht, dus zeker een aanrader, dit boek van Floor Gerritsma.
1	Wat een prachtverhaal, wat een fantastiche auteur. Ik kocht het boek op de cover en hetgeen ik las op de achterflap, maar dit boek steeg hoog uit boven mijn verwachtingen. Hoe het leven van onbelangrijke kunstenaars verandert naar een hocus pocus is hier heel mooi weergegeven. De ontdekking van het mysterieuze schilderij, dat een derde deel van een triptiek blijkt te zijn, zorgt voor heel wat opschudding. Waarom sterft iedereen die met het schilderij in aanmerking komt? Wat is er uiteindelijk allemaal waarheid of bedrog wat over de schilder wordt verteld? Een schilderij die dateert van 1499 kan dit zo'n magie tentoonstellen? De 3 vriendinnen gaan hier dan ook elk op een andere manier en met een verschillende intentie mee om. Blijft hun vriendschap hierdoor verder bestaan of verandert ook deze door de aangrijpende gebeurtenissen? Het plot had ik niet onmiddellijk zien aankomen dus toch verrassend
1	Een heel goed beschreven boek van Gijs Wanders en zeker omdat het gebaseerd is op de werkelijkheid. Toen dit boek uitkwam gaf hij een lezing in de bibliotheek van Bergen op Zoom. Ik ging daar naartoe omdat ik toen bij de lokale radio-omroep van Bergen op Zoom werkte als vrijwilliger. Ik mocht hem interviewen en was erg onder de indruk van hem. Hij kan heel geboeid vertellen (en schrijven!). Na afloop heb ik zijn boek gekocht en gesigneerd meegekregen. Heb het met veel plezier gelezen. Ook aan te raden voor volwassenen.
1	Een heel vreemd boek. Maar wat kan Yasmine Allas vertellen! Ongelooflijk!
1	Het boek verteld het verhaal van Marie de dochter van een welgestelde weduwnaar/handelaar. Op de dag voor haar huwelijk wordt ze op gruwelijke wijze verkracht en ontmaagd. Ze wordt terechtgesteld en verbannen uit de stad Konstanz.Tijdens deze reis ontstaan er vriendschappen en gebeuren er gruwelijke dingen tevens leeft ze in erbarmelijke omstandigheden.Het boek is opgesplitst in delen en ieder deel beschrijft een fase uit haar leven als prostituee. Als in Konstanz de concilie plaats vind en alle belangrijke mensen naar Konstanz gaan gaat Marie ook terug om wraak te nemen.Zodra je in het boek begint te lezen wil je weten hoe het leven van Marie verloopt. Iny Lorentz heeft met dit boek De Wandelhoer een echte pageturner neergezet.
1	Wat een heerlijk boek heeft Coben weer geschreven. En eindelijk na 6 jaar over Bolitar. Alleen al de beschrijving van zijn vriend en redder in de nood Win is heel grappig. Win met nu grijze slapen. De dialogen zijn schitterend. Ook die met de "de tweeling" , je voelt je haren rijzen omdat het niet van die lekkertjes zijn. Spanning op veel momenten hoor. Maar ook humor. Echt een mooie mix. En dan ook nog wat maatschappijkritisch. Jammer dat ik het uit heb. In recordtijd :)
1	Het tweede deel van deze serie was wederom prachtig! In dit deel leren we Ally beter kennen. Het boek begint met het nieuws dat Pa Salt plotseling is overleden. Voor elk van de zussen is er een brief met een mysterieuze opdracht: ze moeten op zoek naar hun ware afkomst. Dit boek neemt je mee naar Noorwegen. Muziek is ene belangrijk, terugkerend thema in dit boek. Het verhaal is prachtig geschreven. Het eindigt met een cliffhanger rond een andere zus, Star. Ik kan dan ook niet wachten om het volgende deel te gaan lezen en meer te weten te komen over de volgende zus.
1	Een heftig boek, wat kan ik meer zeggen.
1	Dit is een heel goed boek als je houdt van spanning en technische kennis over computers. Ook is dit boek een pageturner tot de laatste bladzijde. Kortom heerlijk om te lezen!
1	Anna Zaires behoort tot de top drie van mijn favoriete schrijfsters. Ze schrijft prachtige en spannende romans. Haar sc fi vind ik niet zo geweldig. Dat is een genre wat mijn niet aantrekt. Ik vind de verwrongen serie geweldig. Ook de Gebonden serie is top. Ben nu bezig om Destiny Mine serie te lezen. Echt geweldig. Je komt de hoofdpersonen Julien en Lucas ook weer tegen. Humor, spanning en leuke conversaties maken dit tot een top serie.
1	Ik ben zeker geënthousiasmeerd door de voorstellen uit dit boek van Belgisch Groen-politicus Kristof Calvo, een generatiegenoot. Of ik wel met ze allemaal akkoord ga, en of ze allemaal even haalbaar en realiseerbaar zijn, moet ik nog even laten bezinken. Af en toe mijn politieke ideeën aanscherpen en verfrissen, vind ik in ieder geval nodig. Met cynisme en/of fatalisme is niemand geholpen! Dus lees deze possibilistische politieke peptalk nodig in deze donkere dagen! Heerlijk helder mag dit boek ook als label dragen trouwens.
1	Een prachtig verhaal, heel mooi geschreven.
1	Het tweede deel van de Test trilogie is echt geweldig. Er worden nog meer geheimen onthuld over het verenigd Gemenebest en over de Test. Ook geeft Tomas eindelijk toe dat hij Zandri heeft vermoord, ik had dat vermoeden al omdat hij erover zweeg tegen Cia in het eerste deel. In dit boek worden opnieuw onschuldige mensen vermoord door docter Barnes en zijn team. En als Cia niet snel iets doet, komt er opnieuw een oorlog tussen de president van het verenigd Gemenebest en haar rebellen en docter Barnes en zijn team. Er is een enorme plottwist aan het eind van het boek waardoor je het volgende deel MOET hebben.
1	Dit was voor mij smullen geblazen. Een psychothriller die je meteen bij de kladden pakt en de aandacht weet vast te houden. Steeds wordt je op het verkeerde been gezet en plotwendingen blijven maar op je af komen. Ik houd van de ‘psychoverpakking’ van dit soort thrillers, in dit geval het experiment, het geeft voor mij net dat beetje extra. Een dikke 4,5 duim waard!
1	Onderweg is een bundel waarin 33 columns zijn opgenomen. Sophie geeft je haar (humoristische) kijk op gebeurtenissen uit haar leven of over gesprekken die ze perongeluk expres opvangt. Zo geschreven dat het lijkt alsof je naar een goede vriendin zit te luisteren. Ik ben zelf ook beelddenker, dus snap Sophie helemaal. Regelmatig las ik met een grote glimlach op mijn gezicht. (Wat hier dan weer vragende gezichten opleverde van medebewoners) Omdat sommige dingen nog terug komen in een andere column is het een mooi geheel. Ook de kaft en het handzame formaat is goed gekozen. Een zomerse feelgood. Ik had me voorgenomen om deze vakantie tussendoor telkens een verhaaltje te lezen, maar eenmaal begonnen met lezen was ik verkocht en las ik het in 1 ruk uit. Sophie, je hebt er een fan bij.
1	Fijne roman over de oudere broer van Koningin Wilhelmina. Hij wil trouwen met een gravin, maar dat wordt verboden en aan die beslissing gaat hij ten onder. Speels geschreven en met veel tempo. Ik vond de roman alleen wat te kort voor de drama's die zich erin ontvouwen. Maar zeker een prima roman.
1	super mooi en wacht met smart op volgende. altijd jammer dat ze uit zijn maar toch ooj altijd graag snel afloop weten. bloos
1	Op zoek naar een boek waarin ik mij kan verliezen is dit er zo een, ‘Het Hata Mysterie’ van de opkomende schrijver Japan-specialist Ben Midland. In dit boek, een dit keer door hemzelf uitgegeven pil van 800 bladzijden, laat hij zien hoe het moet als het gaat om lezers van begin tot eind vast te houden in een bijzonder origineel en boeiend verhaal. Een extra verrassing was toen ik er op het laatst achter kwam dat het op feiten is gebaseerd, wat mij er bijna toe bracht het meteen opnieuw te lezen. Dat ik het binnenkort weer oppak is zeker. Midland kiest ervoor in de derde persoon te schrijven wat ik erg prettig vind omdat zo alle details goed aan bod komen. Het is alles bij elkaar een spannend verhaal en meer dan de moeite waard. Ik kijk uit naar een derde boek. Een tweede is er geloof ik al. Midland doet wat mij betreft niet onder voor een Tolkien of een Dan Brown.
1	Je moet dit boek lezen
1	De Eetclub. Het was begin van deze eeuw een hip tijdverdrijf voor yuppiestellen. Saskia Noort adopteerde de hype en nam dat als uitgangspunt voor een ijzersterke thriller. Het werd een doorslaand succes en daarmee zette Noort de Poldercrime op de kaart. Literaire thriller is wat overdreven, maar boeiend is het wel. En spannend. En zodanig opgeschreven dat je als een heuse voyeur bij al die hippe stellen binnen kunt kijken en je je kunt verlustigen aan wat ze allemaal wel niet hebben. Wie droomt daar nou niet van? Gelukkig gaat het de meesten niet goed, dus verkneukelen kunnen we ons ook. En dat nota bene bijna om de hoek. Niks Manhattan of Parijs, gewoon Bergen in Noord-Holland. Het is knap maar ook vernieuwend van Saskia Noort dat zij een verhaal met zoveel internationale allure hier gesitueerd heeft. En zodanig dat je als het ware over de schouders van de eetclubleden meekijkt. Met de Eetclub zette Saskia Noort een stevige basis voor de Nederlandse thriller neer. En dat is in ons poldertje een dikke verdienste, waar succesvolle boeken schrijven alleen aan een randstedelijk eliteclubje werd toegedicht. Niks pretenties, gewoon een dijk van een spannend boek schrijven in een setting waarvan mensen het leuk vinden om te lezen.
1	Wat een heerlijk boek is dit om te lezen. Het is goed geschreven, de personages worden op een leuke en duidelijke manier beschreven en ze blijven ook hangen. Dit deel bestaat uit bijna 1000 pagina's maar het heeft mij geen moment verveeld. Een project van de overheid met grote gevolgen waarna zich een spannend verhaal ontspint.
1	Dit is toch wel één van de beste boeken die ik ooit heb gelezen, het pakt je meteen vanaf het begin. Ik had het boek in no-time uit, een aanrader.
1	Ik heb genoten van deze psychologische thriller, in het begin is het even wennen aan hoe het verhaal verteld word maar al gauw wil je niets anders meer dan doorlezen om te ontdekken hoe het verhaal nu precies in elkaar steekt. Het uiteindelijke plot vond ik zeer verrassend maar ook wel een tikkeltje ongeloofwaardig, vandaar dat dit boek van mij vier duimen krijgt en geen vijf.
1	Een zeer actueel boek, zeker omdat gisteren (26-02) nog op het journaal was dat de terreurdreiging in Nederland er nog altijd is. Een perfect lopend verhaal met 2 hoofdpersonen die elkaar in het verhaal even aanraken. Veel uitleg (dank) over Jihad, IS, en midden Oosten politiek krijg je ook mee, waardoor je gebeurtenissen beter kan plaatsen. Schrijfstijl zou op puntjes misschien beter kunnen, maar niet hinderlijk om het daarvoor 4 sterren te geven. Wordt vervolgd.
1	Een heel aangrijpend boek over wat postnatale depressie met je kan doen. Het is, ondanks dat ik het een beetje een zwijmelend begin vond, een uitermate goed geschreven boek. De combinatie verhaal en dagboek vond ik fijn om te lezen. Het bleef de spanning er goed in houden. Vanaf halverwege het boek heb ik het achter elkaar uitgelezen, zo aangrijpend vond ik het en was benieuwd naar de afloop.
1	Dit waargebeurd verhaal geschreven door Liza Marklund is subliem, al is het een beetje raar om zo'n beklijvende, waargebeurde thriller goed te vinden. Maar Marklund heeft de 'belevenissen' van Mia Eriksson schitterend weergegeven, vooral door de ik-vorm te gebruiken. Alles wat Mia heeft meegemaakt leek mij soms te veel wat een mens kan verdragen, maar zo zie je maar dat levenslust soms alles overwint. Al was het op het nippertje... Ik kon het soms ook niet geloven dat zo'n 'beest' van een man altijd door de mazen van het gerecht kon kruipen. Zeker de moeite waard!!
1	Heel mooi boek met heel veel quotes die in je nazinderen. Vier hoofdstukken uit het leven van een vrouw zuigen je zo mee in het verhaal. Leest ontzettend vlot en wil je niet naast je neerleggen eens je ermee begonnen bent.
1	Een prettig geschreven boek, waarin je bijna ongemerkt veel informatie krijgt over de Indische geschiedenis. Niet alleen Asta's ontwikkeling, maar ook aandacht voor de politieke en sociale ontwikkelingen in Nederland en Indonesië worden kort aangetipt. Waardoor het familieverhaal in een bredere context wordt geplaatst. Bijzonder om te lezen hoe Asta zich telkens opnieuw heeft moeten aanpassen, waar verstand haar gevoel soms onderdrukte om te kunnen overleven in barre situaties. Zeker een aanrader om te lezen.
1	De foto op de cover laat een schaduw zien van iemand die zijn hand uitsteekt naar de hemel, op zoek naar iets dat ongrijpbaar is, een kreet om hulp? Ik vind hem wel prikkelend. De titel zelf daar was ik al achter gekomen wat die betekent. Genius (Latijn voor 'voortbrenger') was een onzichtbare beschermgeest, een hoger wezen, die al het geschapene behoedde en bewaakte, doch voornamelijk zijn invloed deed gelden op het doen en laten van de mens. Dus daarmee is de link tussen de cover en de titel duidelijk. Ik hou wel van duidelijkheid op de cover. Rest mij nog de link te leggen met de inhoud van het boek. Ik heb het boek in n ruk uitgelezen en dat is een verdienste van de vlotte schrijfstijl van Yvonne en het mooie spannende verhaal. Het begint met een stukje liedtekst van Sting dat betrekking heeft op de genius. Daar hou ik wel van. Het boek is opgebouwd uit korte hoofdstukken die opgesteld zijn in twee lettertypes. Dit om weer te geven dat het verhaal verteld wordt vanuit twee verschillende personen. Wie het ene personage is blijft nog een tijd verborgen en geeft spanning aan het verhaal. Het andere lettertype is het hoofdpersonage Natasha. Een verhaal met flashbacks van Natasha om gebeurtenissen in haar leven uit te klaren. Ze zit met bepaalde vragen en zoekt daar antwoorden op. Toch wel aangrijpende en ingrijpende dingen die ze meegemaakt heeft. Haar leven verliep helemaal niet van een leien dakje. En ze heeft haar genius maar of dat zo goed is? Het plot zit goed in mekaar en de spanning wordt er ingehouden. De hoofdstukken eindigen ook heel vaak op een zin die prikkelt om verder te lezen. Het heeft van alles de goede balans en dat zorgt ervoor dat je door het boek heen vliegt. Voldoende spanning maar ook een krachtig verhaal met emotie geschreven. Kortom voor mij is het een lekker ontspannend spannend boek dat de naam literaire thriller waard is.
1	Dit boek speelt zich af in het Zuid Afrika na de omwenteling. Het zijn moeilijke tijden voor iedereen. En zeker ook voor de Afrikaners. Zij zijn ver terug gezet op de economische en maatschappelijke ladder. Deon weet hier een retespannend thriller om heen te weven. Smokkel, bendes, corruptie en vooraanstaande personen. Spoorzoekster en een particuliere beveiliger zijn de ingrediënten van dit goed geschreven verhaal. Gelaagdheid, politieke en persoonlijke intriges. Zonder enig politiek oordeel. Wel een registratie van de veranderingen. Het verspringen in tijd en locatie geeft een extra dimensie. Toch is het niet echt moeilijk te volgen. Je volgt als het ware het spoor naar de ontknoping. Het vangt wel je aandacht en maakt nieuwsgierig. Ik ben inmiddels in ander boek van hem bezig en ook weer
1	Bijzonder om te lezen hoe een voor haar eigen gevoel "in de steek gelaten" meisje door haar ouders ogenschijnlijk niet begeleidt wordt naar de volwassenheid.Het begint al op de kostschool met haar afhankelijkheid van een lerares en hier heeft ze geen aansluiting bij haar leeftijdsgenoten. Ze vindt leeftijdsgenoten maar niets en voelt zich eenzaam en denkt het allemaal zelf te moeten rooien, Haar kamergenote Janet heeft alcohol, jongens en haar vrouw zijn al ontdekt. Nadat Courtney van de kostschool afgaat en bij haar moeder gaat wonen, is ze erg alleen en zoekt steun/aandacht bij mannen en begint te roken en drinken.Als ze na een jaar Janet opnieuw ontmoet, is ze behoorlijk verandert en drinkt, rookt en gaat met jongens naar bed. Zolang haar vriendin leeft is ze ongemerkt afhankelijk van haar vriendin en bootst haar min of meer na. Op het moment dat ze Anthony door toedoen van Janet leert kennen, begint ze haar afhankelijkheid en goedkeuring door mannen te herkennen, maar pas als haar vriendin zelfmoord pleegt komt ze tot de ontdekking dat al die jaren haar ouders in de gaten hebben gehad wat ze allemaal deed. Haar ouders hebben haar het zelf willen laten ondervinden wat wel en niet kan en hebben op de achtergrond haar proberen in de gaten te houden.
1	Ik heb nu een paar recepten uit dit kookboek gemaakt en ik ben aangenaam verrast. Er staan heerlijke en makkelijke recepten in, die volgens mij voor iedereen goed te maken zijn. Een boek voor zowel beginnende als gevorderde koks , ieder niveau komt langs. Ik hou zelf van kookboeken met foto’s en ook daar voldoet dit boek gelukkig aan. Prachtige foto’s waarvan je al trek krijgt als je er naar kijkt. Wat mij betreft dus zeker een aanrader!
1	Twee heerlijke, verrassende tussendoortjes. Kort maar krachtig. Het begin van scorpio heb ik niet gelezen, ik lees liever meteen het hele verhaal.
1	Je moet er even inkomen en dan wil je niet meer stoppen!
1	Als je geen tijd hebt moet je het maken, want eenmaal begonnen in dit boek wordt je gepakt en wil je eigenlijk alleen het volgende hoofdstuk uitlezen en jezelf beloven dat je de rest voor morgen bewaart, maar wachten tot morgen duurt te lang. Net zoals het verhaal dat zich binnen 24 uur afspeelt, moet je dit boek dus ook gewoon in 24 uur uitlezen. Zeldzaam pakkend, en je wordt op elke meter meegesleurd. Het is vooral ook boeiend omdat het een visie op Geloof en wetenschap weerspiegelt, die telkens weer een spiegel voor jezelf is, maar dan wel een spiegel die onverwachte en soms tegengestelde gedachten oproept. Maar dat hoort blijkbaar ook bij de illuminati. Het krijgt een vooraanstaande plaats in mijn boekenkast.
1	Zielloos is het derde deel in de Jessica Haider serie, die gaat over een door het leven geharde rechercheur. Jessy is inmiddels toegetreden tot het elite korps Saligia, die doorgaan, waar justitie faalt in het straffen van mensen. Jessy word geconfronteerd met een moeilijke opdracht, ze moet haar jeugdliefde doden. Daarnaast krijgt ze te maken met een knettergekke seriemoordenaar die allerlei versdhillende methoden op zijn slachtoffers uitprobeerd om er achter te komen hoe je een ziel uit iemand moet bevrijden. Uiteindelijk krijgt hij 1 van Jessy collega's te pakken. Weet Jessy hem op tijd te vinden en uit te schakelen voordat haar collega wordt vermoord? En kan Jessy het aan om Alec, haar jeugdliefde te vermoorden? Het boek zit weer vol spanning en verrassende elementen. Iedere keer als je denkt dat je door hebt hoe het zit en wat Jessy gaat doen, wordt je toch weer verrast en op het verkeerde been gezet. Ook de meeste gruwelijke details worden weer uitgebreid uit de doeken gedaan, zo erg dat de rillingen over je rug lopen. Corine heeft weer een mooi vervolg op deze enorm spannende en gruwelijke serie met Jessy weten te presenteren.
1	ik hou van deze serie. dit was alweer het laatste deel in deze serie. je begint met Aelin die gevangen genomen is door Maeve en opgesloten zit in een ijzeren kist. Rowan doet er alles aan om haar te vinden en te bevrijden maar hij staat er niet alleen voor. haar vrienden hebben allemaal een eigen missie. er gebeurt zo veel in dit boek, hij is ook bijna 1000 bladzijden dus een dik boek. dit boek is spannend en zat vol met wendingen die ik niet verwacht had. maar dit boek was ook ontroerend en romantisch. het einde was heel erg mooi. dit was een hele goede serie waar ik in het begin een aantal karakters niet mocht maar die ik aan het einde heel erg leuk vond, oa Manon.
1	In het boek Honolulu king volg je het verhaal van Hardy Hardy een Indonesiër die in Nederland een restaurant heeft. Vroeger speelde hij de steelgitaar in de band Honolulu kings waar ook Cok en George bij speelde , twee vrienden die nu samen met hem hun tijd doorbrengen in het restaurant. Het thema was zeer boeiend naar mijn mening aangezien je eens in de schoenen staat van een persoon die alles in zijn leven lijkt te verliezen en toch door de hulp van zijn omgeving er terug bovenop komt. Alhoewel mijn verwachtingen van het boek anders waren aangezien de titel en waar ik dacht dat het over zou gaan heeft het me toch zeer geboeid en heb ik dit boek met plezier gelezen. Het boek is zeker te vergelijken met het echte leven waarin mensen slechte dingen doen uit frustratie of omdat ze het gevoel hebben dat ze iets missen of verliezen. Het valt me op hoe erg ik me heb meegeleefd met de karakters en dan ik me soms ook zeer kon ergeren aan dingen die iemand dan ook ergert. Het boek was op veel moment wel zeer shockend als je de verhalen hoort van Hardy of van de mensen die in het restaurant zijn opgenomen en dan kan het ook wel even goed zijn om het boek weg te leggen en eens goed na te denken over wat er net gezegd is. Zeker een aanrader!
1	Wie niet weg is van M. J. Arlidge is het zesde deel in de Helen Grace serie. Na de cliffhanger in het vorige deel wilde ik snel verder lezen. Het boek verraste me. Had niet verwacht dat Helen in deze situatie zou belanden. Ook de moordenaar in dit boek vond ik verrassend. Lang word je op het verkeerde been gezet. Weer een mooi deel!
1	In februari 2014 reisde ik naar mijn familie in New Zealand. Het land van kiwi's, weka's, kauri-trees en Peter Jackson. Ik lees vandaag 'Een kneedbaar land - een reis door Nieuw-Zeeland' van Rudi Rotthier. Een aanrader voor iedereen die meer wil weten over dit briljante land. Hij schrijft: "...een land zoals geen ander, een land dat nog niet bestaat, en waarvan ik wens dat het nooit verdwijnt. Een land dat niet uitzichtloos is, en dat daar weinig woorden aan besteedt"
1	De valse belofte werd gekneed uit hetzelfde deeg van De hoogvlieger, het debuut van Howard Roughan. Wederom een heerlijk verhaal met een spannende plot maar tijdens het lezen had ik toch een beetje dat déjà vu-gevoel. Het gegeven van "being framed", met opnieuw die hele mix van toevalligheden die tijdens het verhaal opduiken, kwam ik al eerder tegen in De hoogvlieger. Dit boek levert voor mij dus helaas een sterretje in op gebied van originaliteit...
1	Heerlijk boek. Fijne korte hoofstukken. Als het verhaal je eenmaal grijpt, is er geen ontkomen meer aan. Hij moet dan uit! Het is Loes gelukt, mij uit een leesdip te trekken. Petje af!
1	Dit boek is mij nog steeds bijgebleven en heb het al jaren geleden gelezen. Erg goed boek. Je zit steeds te wachten tot iemand erachter komt dat Jean in de kast zit en je kunt je niet voorstellen dat er mensen zijn die zo met een kind omgaan.
1	Een erg spannend boek met een beklemmende sfeer. Wel kon ik al snel raden wie de dader was maar dat nam niet af dat ik heel graag wilde weten hoe het afliep.
1	Treffend boek in combinatie met de tekeningen. Herkenbaar voor mensen net een bevindelijk-gereformeerde achtergrond. Vlot geschreven.
1	Erg mooi boek, gelezen toen ik nog een tiener was. Besloot toen dat als ik een dochter zou krijgen dat ze zo moest gaan heten. En zo geschiedde 9 jaar geleden .......
1	Gelachen door, gegrinnikt om en genoten van het verhaal wat Anton met Monster heeft neergezet. En met een verrassend einde een erg leuk boek.
1	De vrouw in de kooi is een heerlijk spannende thriller. De tweede helft van het boek word je helemaal meegezogen in het verhaal en is stoppen met lezen geen optie meer. Ik heb genoten van het lezen van dit boek en ik kijk uit naar de volgende delen van serie Q!
1	Ik vind het echt een super goed boek. Ik lees heel graag de boeken van Pieter Aspe en vond dit een van de beste boeken die hij ooit schreef. Ik hoop dat er nog veel van in verhalen volgen!
1	Prachtig, prachtig, prachtig boek. Het eerste (en absoluut niet het laatste) boek dat ik van deze auteur heb gelezen. Elke 2 november zal ik aan dit boek denken. Ik ben nog nooit in Berlijn geweest, maar heb de neiging de boel de boel te laten en af te reizen... op zoek naar Victor en Arno, gaan eten bij Schultze... de wandelingen maken die Arthur maakt (zonder camera, maar wel naar voeten kijkend ). Maar ook wil ik, net als Elik, meer weten van die eksterkoningin!
1	Op spannende wijze ontrolt de schrijfster het verhaal voor de lezer en zet die zo hier en daar op het verkeerde been. De levens van de hoofdpersonages zijn op boeiende wijze met elkaar verweven. De spanning wordt goed opgebouwd, maar het venijn zit in de staart. De ongeloofwaardige keuze die de hoofdpersoon aan het slot van het verhaal maakt en die tot een climax had moeten leiden schiet haar doel voorbij en de spanning zakt als een plumpudding in.
1	Napoleon, een belangrijk stukje geschiedenis waar veel over is geschreven, maar Bart van Loo weet de feitelijke namen en jaartallen te verweven tot een zeer prettig leesbaar verhaal. Een verhaal dat zich veelal laat lezen als roman. Niet alleen de veroveringen en veldslagen komen aan bod, ook de liefdes en onzekerheden van Napoleon hebben een duidelijke plaats in het boek. De hoofdstukken zijn duidelijk, de totale lay-out overzichtelijk. De kaarten en afbeeldigen achterin het boek hebben wat mij betreft zeker een toegevoegde waarde.
1	Ik wilde Huis Van Stilte eigenlijk al bijna twee jaar lezen, sinds ik het een keer samen met een vriendin was tegengekomen in de boekhandel. Maar op de een of andere manier kwam er altijd iets tussen en had ik het boek nog steeds niet gelezen. Toen ik het laatst weer eens tegenkwam, heb ik het toch maar eens mee genomen, ookal zijn er van Sabine Thiesler ondertussen meer boeken uitgekomen. In het verhaal wordt Sarah vermoord, een Duitse in Italie wonende vrouw. Het verhaal speelt zich daarna grotendeels af voor de moord. Het begint, chronologisch gezien dan, bijna twintig jaar eerder, toen Sarah haar eerste man ontvluchtte en met Romano naar Italie vertrok. Het verhaal daarna is een terugkerende slechte samenloop van omstandigheden. Verschillende figuren uit de familie vond ik persoonlijk verschrikkelijk onsympathiek overkomen, maar op de een of andere manier bedorf dat mijn leesplezier niet en kon ik me er zelfs hier en daar over opwinden. De schrijfstijl leest makkelijk, ik vond dat er een goede verhouding tussen gesprek en details was. Het is dus best een aanrader, zeker voor wie gewend is aan Duitse thrillers, maar wie een hekel heeft aan een beetje veel toevalligheden kan dit boek misschien beter links laten liggen.
1	Schitterend boek, vele malen mooier en spannender dan Dan Brown's Davinci Code. Spannend tot het laatste hoofdstuk.
1	Dit is een boek dat je niet meer los laat tot het eind. En terwijl je het leest wordt je meegenomen in de gevoelens van de personages. Je voelt de wat er gebeurt met ze, en blijft daardoor geboeid tot het eind. Een goed geschreven boek die je een inkijk geeft in een deel van de Italiaanse maffia op een zeer geloofwaardige manier. Een top boek voor mensen die houden van spanning en romantiek, en is zelf soms een echte tranen trekker. Maar wel 1 met een heleboel spanning. Een echt top boek!!!
1	Bijzondere inkijk in de belevingswereld van een vrouw met psychische problemen. Soms best verwarrend, maar daardoor des te sterker. Nederlandse vertaling van de editie die ik las is slecht, en voor fatsoenlijk redigeren was kennelijk ook geen budget meer... Heel erg jammer.
1	Het boek zit vol met avontuur en is zo pakkend geschreven dat je blijft doorlezen! Je kan je meteen inleven in de wereld van Amina en haar vrienden en dat maakt het boek erg boeiend. Er gebeurt bijna ieder hoofdstuk wel iets onverwacht waardoor je gewoon niet kan stoppen met lezen. Het boek is voor mij dan ook een absolute aanrader!
1	Het thema is verontrustend doch is het een intrigerend en meeslepend boek die je een kijkje geeft in het hoofd van een zieke man. Het is ook een sensueel boek maar dan weer op die verontrustende manier. Het feit dat je deze man zijn gedachtegang kunt volgen maakt het dan weer zeer intrigerend.
1	weer zon heerlijk boek van king. een echt meesleep verhaal die je niet meer los laat. ik ben benieuwd of de rest van de delen ook zo goed zijn.
1	Een vlucht vooruit is een fantastisch boek. Je kan je inleven in zijn verhaal. Heel spannend en meeslepend. Heel vloeiend en elegant geschreven, en het is ook een heel geloofwaardig boek.Het is gewoon perfect in balans en 'echt'.
1	Via een vriend kreeg ik het boek Effectieve Hulpmiddelen bij Overbelasting. Op het eerste oog een wat vreemde titel. Al snel was duidelijk dat het een ‘doe’ boek is met allerlei modellen en methoden die je kan toepassen in de dagelijkse praktijk om grip op je werk en omgeving te houden. Simpel beschreven en recht toe en recht aan. Veel van deze modellen zijn eigenlijk wel bekend maar veelal niet meer actief op de voorgrond aanwezig. Door af en toe eens wat tijd te besteden aan dit soort modellen ben ik in staat meer grip op mijzelf en mijn omgeving te houden.
1	Weer een geweldig boek van de Iron Fey- serie! Het tweede deel zit weer vol spanning, avontuur en natuurlijk ook problemen die niet zonder de nodige inspanning en opoffering kunnen worden opgelost. Meghan zal het opnieuw moeten opnemen tegen de IJzerfae, die een nieuwe 'nepkoning' hebben. Maar deze keer om een oorlog tussen Zomer en Winter te voorkomen. Ondertussen doet prins Ash afstandelijk tegen haar in het Winterhof om haar te beschermen. Maar hierdoor begint ze te twijfelen aan de gevoelens die ze voor hem koestert. Was het allemaal bedrog? Heeft Ash haar gewoon gebruikt? En alsof dit nog niet allemaal moeilijk genoeg was, komen Ash, Puck en Meghan Virus weer tegen, die deze keer het IJzerrijk wil veroveren en de Zomerprinses daarbij wil vermoorden...
1	Een geweldig fascinerend boek. Ook al strekt het boek zich over de drie generaties uit, het lijkt of je met hun meeleeft. Het is zeer goed geschreven en leest goed. Ze hebben alles tot in de puntjes uitgewerkt. En er zit een geweldig slotstuk aan. Een zekere aanrader. Ook vooral voor de fans van De Da Vinci code of ander soort mysterieuze boeksoorten.
1	Zonder twijfel mijn beste ervaring met een nederlandse auteur ! Wat een boek en wat mooi opgebouwd met een waanzinnig einde ! En de personages komen zo tot leven. CHAPEAU.
1	'De laatste meisjes', een fantastisch debuut van Sager die direct op mijn favorieten-lijstje komt. Zeer onder de indruk van de goed uitgediepte personages; ik kon me al snel een beeld van hen vormen. Super plot; dit had ik niet zien aankomen! Ik kan alleen maar zeggen; LEZEN!
1	Foute boel!, een verfrissende detective nieuwe-stijl, is een combinatie van spannende actie en scherpe humor aangevuld met een serieuze ondertoon. Voor zijn serie met Myron Bolitar in de hoofdrol ontving Harlan Coben inmiddels drie grote Amerikaanse mysterie-prijzen: de Edgar, de Anthony en de Shamus. Een unicum in de misdaadliteratuur!
1	Een jeugdboek dat ook intressant kan zijn voor volwassen. De auteur wil door middel van dit verhaal jongeren waarschuwen wat drugs met je kan doen want velen denken dat een keertje geen kwaad kan, maar het boek bewijst het tegendeel.
1	Een schitterende gedichtenbundel. Met cijfergedichten, het gedicht ‘Lijmen’ enz. Op diverse manieren wordt gespeeld met taal. Mooi! Cijfer 8,5
1	Geweldig boek. Een echte pageturner! Het is spannend en verrassend. Je denkt op een gegeven moment te weten hoe het zit, maar het blijkt toch anders te zijn. Ik heb het in een ruk uitgelezen.
1	Een kostelijk boekje met 40 vrolijke, compleet gekscherende , maar ook serieuze columns en gedichten. Het gedicht van De Dood vond ik één van de mooiste en aan de andere kant meest serieuze gedichten die in lange tijd gelezen heb. Het is een prima boekje om iemand cadeau te geven, maar het is ook een kostelijk boekje om meermaals te lezen! Chapeau, Martine.
1	Het 4de deel uit de Jack Reacher serie van Lee Child laat ons meegenieten van het wantrouwen tussen de verschillende disciplines in Amerika: FBI, leger, MP3 en politie. En we leren veel over de toegepaste methoden om gelijk te krijgen of de zin door te drijven. Jack Reacher laveert tussen dit alles door. Hij krijgt te maken met een sluwe moordenaar, afpersing door verschillende kanten en met zijn zwerversdrang. Hij heeft een huis geërfd en hij heeeft een relatie. Maar hoewel hij gelukkig is, is hij dat ook meteen niet. Hij voelt zich vastgezet en worstelt met zich zelf om daar klaarheid in te krijgen. Het antwoord op de vraag:"Wat wil ik...."
1	In schipbreuk in Paradijs lees je het zeer persoonlijke verhaal van een mooie reis door Indonesië dat eindigt met een drama. Het is mogelijk een mening te geven over dit boek omdat het zo persoonlijk is. Een ding kan ik wel zeggen: het verhaal komt binnen en je voelt de pijn in je hart.
1	Wat was dit een ontzettend spannend, schokkend, liefdevol en intrigerend boek. Ik heb zelfs stiekem een traantje gelaten op het einde. Ik kijk er naar uit om meer boeken van Marja Boomstra te gaan lezen:
1	Wat een heerlijk boek. Stap voor stap en voorzien van vele voorbeelden en af en toe een vleugje humor, loodst Maria Genova je door het land van twijfels en onzekerheden waar je mee te maken krijgt als je een boek wilt schrijven (en uitgeven). Voor mij was het een openbaring en geruststelling tegelijk om over de blunders en onzekerheden van bekende schrijvers te lezen. Eigenlijk is er in het boek niets wat ik niet ben tegengekomen en waarover ik meer wilde weten. Het is een soort gebruiksaanwijzing voor schrijvers, waar je eenvoudig in terug kunt bladeren als je het nodig hebt. Naast dat ik in een wereld van herkenning terechtkwam, heb ik als auteur en piepkleine uitgever veel opgepakt uit het boek en ideeën opgedaan. Het boek leest heel makkelijk weg en raakt je al vanaf het begin. Ik heb het dan ook in no-time uitgelezen. Wat mij betreft een aanrader voor iedere lezer, schrijver en iedereen die in eigen beheer een boek wil uitgeven.
1	Gaaf boek!!
1	Dit was weer een lekker spannend verhaal van P&C. Ik ben zelf begonnen met De onderwereld en Kraaienvoer, en heb nu dus Hellevuur gelezen. Ik geef 4 sterren en ik zal uitleggen waarom. Ik vond Dominee Buck in dit verhaal bijzonder irritant. Ik vond de preken veel te langdradig wat naar mijn zeggen veel korter had gekunt. Ik heb de halve bijbel voorbij zien komen, en dat is helaas niet helemaal mijn ding. Verder vond ik dit verhaal toch heel anders dan bijvoorbeeld De onderwereld en Kraaienvoer. Klinkt misschien raar, maar ik vind dit verhaal realistischer dan die andere twee, en dat was wel even afkicken. Maar verder was dit weer een lekker spannend verhaal, en de verslaving wordt steeds erger want zit nu te twijfelen welke ik nu weer moet gaan lezen!
1	Het is me nog nooit overkomen. Of ik vind een boek mooi, of indrukwekkend, of ontroerend, of alledaags, of, maar dat valt niet zo vaak voor, de moeite van de tijd niet waard en zonde van de vermorste drukinkt. Toen ik daarnet de laatste zin half luidop naprevelde, overviel me een gevoel van diepe dankbaarheid dat ik deze roman van Tommy Wieringa heb mogen savoureren. Wat een magistrale opbouw, wat een zinderende symboliek, wat een beklijvende schrijfstijl en vooral, wat een expressieve virtuositeit in de soms huiveringwekkende beschrijvingen en analyses van toestanden en belevenissen. Het lezen van Wieringa’s Caesarion hield me gans de tijd in een fascinerend houdgreep en bezorgde me bij afloop een gevoel als bij de laatste tonen van een aangrijpend orgelrecital.
1	Goed geschreven, karakters mooi uitgewerkt en een veelzijdigheid aan gebeurtenissen. Eens begonnen erg moeilijk te stoppen.
1	Wat een geweldig boek! Vooral het eind, het verhaal in het verhaal... In 1 ruk uitgelezen! Deze korte omschrijving hierboven klopt alleen helemaal niet... maar daar komen de toekomstige lezers vanzelf wel achter. Wel een beetje jammer dat nu gelijk verklapt wordt dat zijn vrouw wordt vermoord.
1	Wat is het belangrijkste en leukste exportproduct van Zweden? Wie nu Ikea uitroept, mag verdergaan met het ineenknutselen van zijn kast. De anderen weten ongetwijfeld wél dat het juiste antwoord luidt: thrillers. En dat blijft heus niet beperkt tot de onvermijdelijke Mankell, en enige decennia geleden Sjöwall & Wahlöö. Ook een Karin Alvtegen is niet te onderschatten. Haar derde misdaadroman, Verraad, is een schot in de roos. Alvtegen doet je voortdurend twijfelen tussen medeleven met en afkeer van hoofdrolspeelster Eva. Medelijden omdat ze erachter komt dat haar man haar bedriegt, afkeer omdat ze wel erg ver gaat om zijn verraad te wreken. Op de koop toe wordt Eva geconfronteerd met Jonas, een jonge postbode die een ziekelijke obsessie voor haar aan de dag legt. Alvtegen schreef met Verraad een voortreffelijke psychologische thriller, wat mij betreft veruit te verkiezen boven een namiddagje Ikea.
1	Ook het vervolg op dit boek (back) is leuk om te lezen. Eens je er aan begonnen bent...wil je niet meer stoppen.
1	Leest lekker weg met die korte hoofdstukken. Niet vreselijk spannend maar genoeg om ook voor het vervolg te gaan.
1	Dit boek is zeker niet slecht. De verhaallijn zit goed in elkaar. genoeg spanning en het boek is moeilijk weg te leggen bij momenten. het einde mocht wat mij betreft meer snelheid in zitten.
1	Het is een klein boekje met een "groot" verhaal. Dat voelde ik ook toen ik het boek "De kleine walvis" had gelezen van Lynne Cox, twee weken geleden. Het is ontroerend en integer geschreven. Heel wat anders dan de thrillers die ik normaliter lees. Maar je moet het eens afwisselen hè. Ja, een mooi verhaal.
1	Eerlijk geschreven columns van Halina Reijn. Ik vind haar na het lezen van dit boek een nog leuker persoon, in wie ik het één en ander herken en die ik goed kan volgen. Ze durft zichzelf open en kwetsbaar op te stellen. Dat vind ik moedig en ik waardeer het aan haar. Het lijkt mij niet makkelijk. Vooral niet als bekend persoon. Alles wat je zegt/schrijft kan je snel aangerekend worden. Niet alle blogs vond ik even interessant, maar dat hoeft ook niet. Ik vind dat Halina goed kan schrijven, het boek leest vlot weg, en ik vind haar tevens een goede actrice, al heb ik niet zoveel films en tv-series met haar gezien, en geen enkel theaterstuk. Dit boek geef ik ruim een voldoende. 4*
1	Ik ben, denk ik, een fan van deze auteur. Dit is het 3de boek in de Helen Grace serie en het is nog steeds spannend. Zeker als je de boeken niet gelijk achter elkaar leest. Want dan kan het wel wat saaier worden. Ik heb ook dit boek weer geluisterd. Het werd goed voorgelezen door een vrouw. En weet je, mijn maandagse strijk was een stuk plezieriger met deze thriller op mijn oren.
1	Aan het begin is Vincent koel afstandelijk en een beetje vreemd. Hij word steeds vreemder maar vooral ook iemand waar je steeds meer van gaat houden. Het boek maakt duidelijk dat je echt niet in iemands hoofd kunt kijken, iedereen heeft zijn eigen perceptie al zijn we daar niet altijd van bewust.
1	Dit is een klein boekje in een reeks van 10 'Literaire juweeltjes' dat ik dit weekend gekocht én gelezen heb met daarin heel korte verhaaltjes verzameld uit een andere dunne bundel van Tellegen met dezelfde titel. Het zijn vermakelijke en tot denken aanzettende miniverhaaltjes over twee vrouwtjes die elkaar liefhebben én haten, en opgesloten in hun eigen kleine wereld leven. Absurdistisch en hoogst vermakelijk leesvoer in een mini-uitvoering om bijvoorbeeld op de trein te nemen! Eén zwak punt: het was te dun!
1	Goed boek, vernieuwende aanpak, meer aandacht voor het motief dan voor de daad zelf, geen macho politiemensen maar doodgewone zielen zoals u en ik. Wat in het boek beschreven wordt kan iedere manager overkomen. Kom zelf uit de financiële sector en weet dat wat de auteurs reveleren niet ver van de realiteit zit.
1	Niet voor te stellen hoe de schrijfster dit allemaal heeft overleefd. Wat een kracht om door te gaan, haar leven op te pakken voor zichzelf en haar kinderen. Een helder geschreven verslag waarbij Jaycee Dugard de hoofdstukken afwisselt met hoe zij later op de verschillende situaties terugkijkt. Mooi om te lezen hoe het hele gezin geholpen werd middels een therapie waarbij paarden een belangrijke rol spelen.
1	Loes den Hollander heeft er een fan bij. Geweldig die boeken. Ik had al enorm genoten van Vrijdag. Broeinest is het tweede boek dat ik van haar gelezen heb en wederom top! Misschien wel wat voorspelbaar ja maar daar had ik helemaal geen last van tijdens het lezen. Het verhaal op zich boeit zo dat het verder niet uitmaakt dat je wel een beetje weet hoe het af zal lopen. Ik zet hem niet in mijn top tien omdat Vrijdag daar al in staat maar eigenlijk hoort Broeinest er wel in thuis.
1	Een aangrijpende roman over het thema dementie. Over Arthur en Dieneke die tijdens hun laatste vakantie samen, definitief afscheid nemen van elkaar, of beter gezegd: nogmaals afscheid nemen. Alinea voor alinea sluipt de verwarring het verhaal binnen en daarmee ook het hoofd van de lezer. Het voelt beangstigend echt, waardoor je (nog meer) beseft dat je als buitenstaander niet te snel moet oordelen of het gedrag van een ander. Aan de buitenkant lijkt alles normaal, tot de goede dagen voorbij zijn. Petje af voor dit indringende debuut!
1	Ik ben net begonnen aan de serie, hij is tot nu toe geweldig! Op naar deel 2. (Ps. I LOVE DORIAN. Op bladzijde 387 zei de koning: "If only Dorian had been Born a soldier, not a reader). Prachtig!
1	Het boek is een pageturner. Het maakt je nieuwsgierig en je wilt steeds meer. Het vertelt niet alleen over het mooie Afrika maar ook over het angstaanjagende. Steven Voien schrijft gedeeltelijk uit ervaring door zijn twee jaar lange werk als diplomaat in de Ivoorkust, waar hij geïnspireerd werd door de dreigende magie van het tropische regenwoud.
1	Een hele mooie boek voor in de zomer ! In anderhalve dag uitgelezen . Echt de moeite waard
1	Een boek over het leven van deze fantastische en artistieke vrouw die heel veel mooi dingen heeft achter gelaten terwijl ze het echt niet makkelijk heeft gehad. Maar altijd haar hart volgde en vooral achter haar teksten stond. Mooi neer geschreven door Annejet van Zijl
1	Rot heb ik me geërgerd aan een interview met Nina Weijers die schreef dat ze dit boek vroeger heel mooi vond en dankzij literatuurlessen nu weet dat dit een sentimentele draak is. Nederlandse schrijvers verwarren toegankelijk vaak met oppervlakkig en interessantdoenerij met diepgang. 'De vliegeraar' is nog steeds een fijn boek, mooi geschreven met een sterke plot. Het verhaal herinner ik me nog steeds, terwijl het heel wat jaartjes geleden is dat ik dit las. Toen het verscheen, was het door de ellende in Afghanistan ook erg actueel. Een moderne klassieker.
1	Na verschillende boeken van Joy Fielding gelezen te hebben begon ik aan De huurster. Even spannend en prettig lezend als de rest. Alleen al de ontknoping vond ik heel verrassend. Een boek om zeker gelezen te hebben!
1	Ergens tussen Harry Potter en the Hunger games speelt Caraval zich af. In een compleet eigen wereld, boeiend van begin tot eind!
1	Het boek Moro-reflex is het betere werk. Geleidelijk aan wordt je zelf in de zomperige moerassen van geest en realiteit getrokken en wordt de spanning tot een hoogtepunt gebracht en zelfs drie mogelijke eindes bedacht. Schitterend geschreven, mooi besproken. Maurice Kummer heeft het in zich een hele grote te worden en daarvoor heeft hij niet eens een schaduwprijs nodig. Hij behoort in het spotlicht te staan!
1	Magdalena is een mooi, gevoelig en humoristisch portret van moeder en zoon met een licht cynische ondertoon. Het onwrikbare geloof van de moeder en de constante twijfel van de zoon daarentegen heeft een centrale rol. Maarten 't Hart is een groot verteller. Prachtige, veelzeggende zinnen. "Nou, dan was de stemming totaal verpest. Maar ja, moe had er een handje om overal een domper op te zetten, overal." Mooi tijdsbeeld ook.
1	Dit is een supermooi boek. Je leert de leden van de familie meyer kennen alsof het vrienden zijn! Ondanks dat hij zo dik is vond ik het jammer om hem uit te hebben!
1	Wat een boek gewoon super. Ik raad het echt iedereen aan je moet het echt lezen . En nu moet ik helaas weer wachten op de volgende .Van een van de beste auteurs die we in ons kleine landje hebben.
1	Alex Kava blijft bij uitstek één van mijn favoriete auteurs. Het boek is zeer spannend geschreven, leest heel vlot, korte hoofdstukken die maken dat je nog snel eentje meer leest. Je moet ze wel op volgorde lezen, wil je je inleven in het personage van Maggie O" Dell. ik ben fan.
1	Een uitermate boeiend verhaal dat tegelijkertijd inzicht geeft in een stukje geschiedenis over het eiland Deshima. Prachtig en ontroerend eind.
1	Ik heb genoten van dit boek! Het labeltje 'literaire thriller' past misschien niet geheel bij dit boek, maar het is vlot geschreven en leest heerlijk weg. Het heeft korte hoofdstukken wat ik persoonlijk erg fijn vind. De proloog en de epiloog is zeer sterk geschreven. Daartussen is het minder spannend en wordt er geschreven over het leven van Marianne, wat ook wel boeiend is. Voor een debuut vind ik het een goed boek van het duo en ik kijk uit naar een volgend boek van hen!
1	Mijn ergste kennismaking met Rankin en ik ben blij verrast. Kostte me even de eerste 50 blz om erin te komen maar daarna leest het heel prettig weg . Rebus is een voor mij nieuwe persoonlijkheid maar door mijn regelmatig bezoek aan Schotland en deze streeknwaar hetgeen zich afspreekt een aangename kennismaking. Boeiend zonder echt aan te kunnen gegeven waar dat nou door komt. Je leest door de schrijfstijl meer dan alleen een thriller. Mooi boek ik ga zeker meer lezen van Rankin. Staat in mijn lijstje toppers.
1	Wat een geestig boek! Je wordt meegenomen in de ietwat gestoorde wereld van Esther. Het verhaal duurt een middag en een avond om te vertellen. Ik heb werkelijk blauw gelegen van het lachen toen het plot zich ontvouwde.
1	Een prachtige meeslepende roman! Het boek komt wel traag op gang, maar dat is bij dit boek helemaal niet erg, want de zinnen zijn zo mooi geschreven en de karakters zo goed uitgewerkt, dat je door blijft lezen. Ongeveer op de helft van het boek gaat het in een enorme vaart. Een familiedrama vol geheimen, liefde, angst, en verdriet. Mooi, mooi, mooi!
1	Toegegeven: Je moet wel het genre van Flirten met de baas kunnen waarderen. Aan vertaalster Olga Hoekstra zal het niet liggen, zij heeft er in ieder geval alles aan gedaan om de lezer de nodige lachstuipen te bezorgen. Met de nodige subtiele hints naar Vijftig tinten, dat wel. Het spelletje tussen de hoofdpersonages kan wat kinderachtig overkomen. Toch zal de lezer, of deze het nou leuk vindt of niet, erom moeten glimlachen, omdat het zo droog overkomt. Ondanks dat je dit type plot kunt verwachten, is er wel moeite gedaan hier een eigen draai aan te geven en leest het boek als een trein. Het is gegarandeerd heerlijke zomerlectuur voor de fans van het genre.
1	Ben hem nu aan het lezen voor de 2e keer. Nu zal je van denken dat heb ik toch gelezen. Het voordeel van het 2e keer lezen is dat je altijd dingen tegenkomt waarvan je zegt van: Hee, dat heb ik niet gezien of herkend of begrepen. De vorige keren heb ik de Bermini Mysterie en Da Vinci Code ook voor 2e keer gelezen, die had ik ook binnen een week uit. Het blijven boeiende boeken! En weergaloze schrijver is Dawn Brown.
1	“Woesten” is zeer mooi geschreven. Kris Van Steenberge heeft een mooie en meeslepende schrijfstijl. Hij heeft het boek zeer goed opgedeeld. Het boek is namelijk opgedeeld in 5 delen die elk door een ander personage wordt verder verteld. Door deze perspectiefwisseling worden de leemtes van het verhaal opgevuld. “Woesten” is een echte aanrader! Het heeft dan ook terecht de debuutprijs van 2014 gewonnen!
1	Als je hebt genoten van de Napolitaanse reeks dan is dit zeker aan te raden. De verzameling van drie eerder verschenen romans geeft een mooi beeld van de ontwikkeling van deze schrijver. De zoektocht van de hoofdpersoon naar haar moeder na de zelfmoord van haar is aangrijpend. De woede en waanzin van de verlaten vrouw in het tweede boek is voelbaar en tastbaar en de zelfreflectie van de vrouw in het derde boek is breekbaar en mooi. Alle drie verhalen herbergen een prachtige en diverse emotie. Prachtig geschreven met diepgang en gevoel. Kortom een aanradertje.
1	Een eerlijk verheel van een jonge dame die besluit dat ze stopt met drinken. Het leest lekker weg, maar op een gegeven moment had ik wel iets van "Loïs, het is duidelijk. Je bent gestopt met drinken. Proficiat. Nu kunnen we over op de orde van de dag."
1	Arend van Dam-De reis van Syntax Bosselman : Erg boeiend boek over slavernij en waarom Nederland daar aan meedeed. Het is ook het verhaal over Syntax Bosselman en zijn landgenoten uit Suriname die in 1883 naar Amsterdam werden gehaald voor de Wereldtentoonstelling. Deze mensen werden daar tentoongesteld wat wel heel bizar overkomt. Het boek gaat afwisselend over Syntax en zijn verhaal (dit zijn de hoofdstukken die beginnen met 1883) en de geschiedenisverhalen over het ontstaan en de afschaffing van de slavernij. Arend van Dam heeft duidelijk veel onderzoek gedaan en laat in het boek verschillende mensen uit de vaderlandse geschiedenis hun verhaal doen. Het boek is een must voor de bovenbouw van basisscholen.
1	Het kostte in het begin wat tijd om erin te komen en de karakters te leren kennen. Er wordt nl. vrij snel gewisseld van situaties/gezichtspunten/personen. Dit houdt de dynamiek er zeker in. Toen ik er eenmaal in zat kon ik het boek niet meer wegleggen. Ik vond het plot verrassend. Spannend boek, zeker een aanrader!
1	Ik heb het uit! Moest wel even met mijn ogen knipperen bij de verschijning van de Idea. Maar bij bij deze schrijver wordt ongeloofwaardig werkelijkheid. Genoten van deze page turner. Kan nog niet gelijk aan een ander boek beginnen want dit intrigerende verhaal met zoveel herkenning voor een (amateur) schilder is nog lang niet af. Gelukkig: wie wat bewaard heeft wat. Ongelukkig: wanneer verschijnt deel 2?
1	Een erg leuk en bijzonder goed geschreven boek. Ik heb meteen De man uit Sheffield gekocht en in een ruk uitgelezen. Ook 5 sterren. Het aardige van beide boeken is dat je na ieder hoofdstuk een niet te stuiten drang krijgt om door te lezen (een page turner dus). Onbegrijpelijk dat deze schrijvers zo onbekend zijn in Nederland (en daarbuiten)!
1	Ik had nog nooit wat van Deflo gelezen. Weerloos was een cadeautje van een vriend. Gierend spannend is dat boek. Ik heb het letterlijk verslonden en dan plots gisteren, was het voorbij. De daders zijn opgepakt. De opdrachtgevers niet. Tja, denkt een mens dan. Zo gaat het er in België dus echt wel aan toe. Toch wil ik weten hoe alles in elkaar zit. Ik hoop dus dat er gauw een vervolg komt want nu ben ik echt ongeduldig naar de ontknoping. Vervolg of niet. Weerloos is een heel knap boek! En als ik zes sterren kon geven zou ik het zeker doen.
1	Ik heb dit boek graag gelezen. Het duurde even voor ik in het verhaal kwam, maar eens je de personages beter leert kennen, word je toch steeds nieuwsgieriger naar de afloop. Het tweede deel van het boek is erg spannend, met in de laatste 100 blz. tal van totaal onverwachte wendingen. Niets is wat het lijkt... Een aantal puzzelstukjes, rond het gedrag van Nathalie, waar ik mij in het begin aan ergerde, en waarbij ik even dacht dat het verhaal niet geloofwaardig overkwam, vielen uiteindelijk absoluut op zijn plaats; Eens je het totaalplaatje kent, plaats je ook beter sommige acties van in het begin van het boek. Ook de verhaallijn van de rechercheurs vond ik boeiend en de karakters (en dilemma's) zijn goed uitgewerkt. Het is eigenlijk een erg heftig en ook wel triest verhaal, over hoe iemand door omstandigheden is geworden wie hij is. Ik lees heel graag thrillers, en mis soms het "tikkeltje meer", bovenop "de misdaad en de oplossing". In dit boek heb ik dit zeker wel gevonden. Ik heb genoten van dit verhaal en ben blij dat ik het heb gelezen.
1	Een boek dat kwaadheid, verdriet en vele vragen opriep. Hoe komen mensen zover om elkaar zoveel leed aan te doen. De informatie van martelingen was al bekend geworden, maar om het zo te lezen van de schrijver die het meegemaakt heeft, blijft schokkend. Niet te weten of er mensen aan je denken of bezig zijn met je vrijlating als je zolang gevangen zit. En als je dan vrij bent, er achter komen dat je eigen vaderland je al jaren eerder vrij had kunnen krijgen, maar geen plek meer voor je heeft. Vanuit de gedachte, dat het mogelijk wel eens waar zou kunnen zijn dat je een terrorist bent. En dat dit je dan ook nog blijft achtervolgen als je opnieuw je leven op wilt bouwen. Een aanrader om te lezen, om zo niet de andere kant op te kijken als mensen vertellen over hun leed, wat bijna niet te bevatten is.
1	Dit is het 2e boek dat ik lees van Lindell en wederom vindt ik het een heel goed boek. Desondanks dat er veel belangrijke personages in het verhaal zitten blijft het toch overzichtelijk. Je leert ieder personage genoeg kennen om een goed beeld te kunnen vormen, zonder dat dit langdradig wordt. Typisch Lindell. Het verhaal is spannend en meeslepend, tijdens het lezen dacht ik verschillende keren te weten wie de dader was maar ze krijgt het toch voor mekaar om me continue op het verkeerde been te zetten want uiteindelijk bleek het tóch iemand anders te zijn. Dat houdt het heel erg spannend tot het laatste moment. Een echte aanrader!
1	Ik lees niet echt graag maar Minette Walters is er echt in geslaagd om mij gedurende de 306 bladzijden te boeien. Echt waar. Het is gewoon spannend en de gruwelijke moord die gepleegd werd echt disgusting .
1	Zware kost dit boek, maar verteerbaar, omdat het over de liefde gaat. Het meisje uit de trein gaat over het moeizaam opgroeien van een dapper, vroegwijs en intelligent meisje. Ze moet koste wat kost steeds weer haar oorspronkelijke identiteit verhullen om de meeste kansen in haar leven te krijgen. Dat lukt haar bewonderenswaardig en er wordt heel veel van haar gehouden. Van binnen blijft ze verscheurd, omdat ze niet eerlijk is geweest naar haar adoptie familie toe in Zuid Afrika. Dat conflict wordt uitvergroot als ze naderhand verliefd wordt op de Poolse 'redder' van haar kindertijd.
1	In een woord: Bloedstollend! Wat een ongelooflijk goed geschreven thriller. Spanning van begin tot het einde, met verschillende verhaallijnen en karakters, waardoor je al gauw het spoor bijster bent over wie de dader is. Zodra er een nieuw slachtoffer valt of dreigt te vallen zit je rechtop in je stoel en wil je het liefste roepen nee nee... Naar het jongetje Tobias is onze kater Toby vernoemd. Ik heb enorm genoten van dit boek en tot nu toe ook echt mijn nummer 1 thriller van 2016!!
1	Ergens heb ik dit boek ooit gelezen, maar ik heb het boek niet als epub en ook niet als luisterboek op de planken staan. Dus ik zal het wel als boek van de bibliotheek hebben geleend. Jaren geleden toen ik nog gewone boeken kon lezen. Een feest van herkenning dus. Maar zo magistraal geschreven dat ik het achter elkaar heb uitgeluisterd. Een strijd tussen goed en kwaad, vertrouwen en geloof, keizerskinderen tegen de rest van de schavuiten. Kortom een boek vol intriges, wendingen,gebeurtenissen en fantasty. Goede vertaling van Sandra van de Ven. En prima voorgelezen door een vrouw.
1	Scheef gaat over Eef ,die danst ze kan ook goed dansen. Maar opeens krijgt ze overal pijn. Ze moet naar de dokter. Na heel lang wachten krijgt ze de uitslag. Ze heeft reuma. Kan ze nu nog wel dansen of moet ze stoppen ? Blijft ze zitten? Of erger nog gaat ze niveau lager. Dat lees je in dit boek. Je kunt dit boek snel uitlezen wan het heeft een groot letter type en er staan ook dagboek verhalen in. Ik snapte eerst niet waarom het boek scheef hete ,maar dat lees je ook pas als je net iets over de helft bent. Ik vond het toch wel een leuk boek. het was eigenlijk toeval dat ik het ging lezen,want ik verveelde me en mijn zus had hem uit dus toen ging ik eerst natuurlijk de achterkant lezen. Toen leek het me wel een leuk boek. En toen ben ik hem gaan lezen. Ik heb hem 4 sterren gegeven omdat ik het een erg leuk boek vind en je komt er snel doorheen. Vandaar de titel, leuk en snel om te lezen.
1	Jenna Murphy is terug uit New York en keert terug naar haar geboortedorp.De luxe Hamptons kent ze op haar duimpje en ze is blij dat ze hier weer een nieuwe start kan maken als rechercheur.In het plaatselijke "seven ocean drive" een villa aan de zee, worden een aantal moorden gepleegd .Jenna gaat op onderzoek en duikt in het verleden.De nachtmerries van vroeger blijven haar achtervolgen en worden steeds duidelijker.Ik heb al veel boeken van Patterson gelezen,de korte hoofdstukken en de toega kelijke schrijfstijl maakt deze boeken erg fijn om te lezen!Nu vind ik "Moordhuis" heel erg goed uitgediept,het verhaal zit heel erg goed in elkaar.In het begin moest ik er even inkomen maar daarna kun je het niet meer wegleggen!Een echte aanrader!
1	Onder N.A.P. was een zeer aangename verrassing die doet uitzien naar de eerder boeken van Theunis. Het verhaal begint met veel vaart en er wordt eigenlijk nergens gas terug genomen, voeg daarbij de nodige humor en het moet gek lopen wil ik dit jaar een betere thriller lezen.
1	Gister heb ik het boek 'Koninklijk Complot' uit gelezen en ik moet zeggen mijn ideeen die ik al had zag ik ook terug in Linda Udo haar boek. Een prachtig boek waar duidelijk heel veel zorg en onderzoek aan is besteed . ik denk als je wat meer wil weten over Diana en haar leven en hoe alles is gegaan Dan moet je dit boek zeker lezen een dikke 5 sterren
1	Alan Parker schrikt zich een hoedje, als de buurvrouw van zijn moeder hem verteld, dat zijn moeder in het ziekenhuis ligt. Hij besluit direct naar haar toe te gaan, al is de afstand 160km. Hij moet wel liften, want zijn eigen auto heeft de geest gegeven. De eerste lift die hij krijgt is va een oude, vieze man met enge praatjes. Het stikt erg in de auto en de manieren van die viezerik zijn ook niet wat het zijn moet. Dus dan maar opnieuw liften, na eerst een stuk gelopen te hebben en op een begraafplaats uitgekomen te zijn. Door omstandigheden, die ik niet uit de doeken zal doen, krijgt hij dan z.g. weer een lift van een bij elkaar genaaide jonge man, die Alan een keuze laat doen. Dit kan natuurlijk allemaal niet echt. Hij wordt dan ook weer op de begraafplaats wakker en heeft alles waarschijnlijk gedroomd. Maar dan komen er langzamerhand dingen te voorschijn die helemaal niet kunnen. Hij komt met een nieuwe lift bij zijn moeder terecht en heeft hevige gewetensnood door de keuze, die hij in zijn droom heeft gemaakt. Een en ander wordt wel op de speciale Steven King manier verteld. En dat is dan ook het bijzondere aan het verhaal. Verder kan je bij alles hevige bedenkingen hebben en je afvragen, waarom dit nou één van de beste boeken(jes) van hem is.
1	Een prachtige, harde, verhelderende en inzichtgevende beschrijving van haar leven en haar werk!
1	Heel spannend boek waar ik geen moment moeite had om in het verhaal te komen,wel eerst even IJsprinses lezen !!
1	Een heel mooi boek, leest lekker weg. Het heeft iets treurigs, zonder dat het te zielig wordt. De hoop op een beter leven en een goede afloop is constant voelbaar. Je voelt dat het tij gaat keren, maar wanneer precies en op welke manier is de grote vraag. Ik raad dit boek zeker aan! Hier krijg je geen spijt van.
1	Spannend verhaal, heel erg mooi verteld, met een mooie (koude oorlog) ontknoping. Als je denkt dat je (eindelijk) weet hoe het allemaal zit, word je meteen weer op het verkeerde been gezet. Ik ga zeker snel meer van Dean Koontz lezen!
1	De missie verloopt niet zoals gepland. Veel hindernissen duiken op, gevechten zijn legio, fantastische wendingen en verrassende intriges zijn nooit ver weg. Pas aan het einde kennen we de ware toedracht van de missie en weten we waar de personen echt voor stonden in de zoektocht. De biografieën van Emiel, Omer, Daniël en Joseph zijn pareltjes van vertelkunst, sprankelend geschreven en met een groot gevoel voor humor. .
1	Het verhaal is bijzonder en ik kende de achtergrond er niet van toen ik het las. Eigenlijk vond ik het boek pas echt mooi na het lezen van de epiloog. Boek is wel leuk opgebouwd met hoofdstukken vanuit bepaald perspectief. Ook mooi taalgebruik. Ofwel een goede start van 2019!
1	Judi van der Werff wordt op een nacht in haar woonboot in Amsterdam overvallen door een man en bijna vermoord. Ze weet de overvaller van zich af te slaan. Hij ontsnapt maar Judi weet wie het is. Tarik Rashukan is er de oorzaak van dat Judi in Amsterdam woont. Vier jaar geleden werkte zij als vertrouwenspersoon op een school en begeleidde Leila, het zusje van Tarik. Leila werd verliefd op een Nederlandse jongen en schond daarmee de eer van de familie. Omdat het er naar uitzag dat Tarik voor het herstellen van de eer buitensporig geweld zou gebruiken, dat niet alleen Leila maar ook Judi zou raken, voelden ze zich gedwongen te vluchten en in anonimiteit een nieuw leven te beginnen. Blijkbaar is Tarik er in geslaagd te achterhalen waar Judi en Leila tegenwoordig wonen want de geschiedenis lijkt zich te herhalen. Hij zal de opdracht om het leven van de twee vrouwen te beindigen alsnog uitvoeren want zo heeft de familie beslist. Judi overleeft de aanslag maar Leila is minder gelukkig en zij belandt in kritieke toestand in het ziekenhuis terwijl haar vierjarig zoontje Cem van de aardbodem lijkt de zijn verdwenen. Omdat de politie in de ogen van Judi veel te laks optreedt, besluit ze zelf de confrontatie met Tarik en diens familie aan te gaan. Een besluit dat haar opnieuw in een levensbedreigende situatie brengt. Een belangrijke vraag bij dit alles is of Tarik degene is die het leven voor Judi en Leila tot een hel maakt. Judi weet het zeker maar volgens de politie heeft Tarik steeds een sluitend alibi. Linda Jansma debuteerde in 2010 met de thriller Caleidoscoop, die werd gevolgd door Tweestrijd, Houvast en Schuilplaats. Met haar thrillers won zij verschillende prijzen of werd daarvoor genomineerd. In Doelwit staat het thema van de eerwraak centraal en dan met name zoals het door de Koerdische Jezidi wordt beleefd en gepraktiseerd. Eerwraak is een cultureel bepaald gebruik waarbij de geschonden eer van de familie wordt hersteld door het straffen van de veroorzaker van de schending. In het uiterste geval kan dit met de dood zijn. Door de komst van mensen uit landen waar eerwraak nog een algemeen geaccepteerd fenomeen is, komt eerwraak ook in Nederland voor en vaker dan men zich over het algemeen realiseert. De cijfers spreken voor zich. Linda Jansma heeft dit thema heel kundig verwerkt in een geweldige thriller. Doelwit kent twee verhaallijnen. De eerste speelt zich af in 2008 en gaat over de onvoorstelbare gebeurtenissen die uiteindelijk leidden tot de vlucht van Judi en Leila. De tweede verhaallijn speelt zich af in 2012 als Tarik, Judi en Leila weer op het spoor komt. De twee lijnen, die af en toe onderbroken worden door de persoonlijke overpeinzingen van Leila, hebben ieder hun eigen dynamiek en pas aan het einde van het verhaal komen zij samen en wordt duidelijk wat er zich in werkelijkheid heeft afgespeeld. De personages zijn goed uitgewerkt en herkenbaar. Je kunt je van Judi, Leila en Tarik een goede voorstelling maken. Linda Jansma toont hier haar talenten. Je krijgt van Tarik het beeld van een op het eerste gezicht aardige man die echter van de ene seconde op de ander kan veranderen in een uiterst gewelddadige agressieveling. De wijze waarop Leila haar leven binnen de familie leidt en beleeft en haar pogingen om zich aan de strenge regels die de familie aan haar stelt te onttrekken, beschrijft zij met veel gevoel en respect. De spanning in het verhaal is goed gedoseerd en de ontknoping verrassend. Er komt in het verhaal een aantal passages voor die niet helemaal geloofwaardig zijn en aan het einde blijft de lezer achter met een paar onbeantwoorde vragen. Dat doet afbreuk aan de kwaliteit van een overigens overtuigende en heftige thriller. Doelwit is echter niet alleen een degelijke thriller maar het bevat ook een aanklacht tegen de gruwelijke praktijken van eerwraak. In sommige culturen wordt eerwraak misschien als normaal beschouwd maar in Nederland wordt het tot de ernstigste misdrijven gerekend. Het blijkt dat Doelwit een schot in de roos is want hoewel veel gevallen van eerwraak zich in het verborgene afspelen, leeft het onderwerp wel degelijk en ontving Linda Jansma veel emotionele reacties van geschokte lezers en vrouwen die slachtoffer van eerwraak zijn of zijn geweest en van wie een aantal nog steeds in een onvoorstelbare angst voor hun leven moet vrezen. Doelwit verdient brede aandacht.
1	Ik denk dat iedereen wel in de ban raakt van Shirley's boeken als je er eenmaal aan begint. Ze sleept je mee in een wereld vol Demonen, Mythologische wezens en ander gespuis, wat zich afspeeld in ons ouwe Rotjeknor. Je kunt er zo heerlijk je fantasie op de loop laten. De karakters in het boek worden goed uitgelicht, ze hebben daar echt een bestaan. Dank je wel Shirley, voor het delen van jou "wereld" :) Ik kijk uit naar deel 4.
1	Prachtig boek. Voorganger van de nog betere Da Vinci code. Maar ik hoop dat de Nederlandse vertaling beter is dan de Franse, soms onduidelijke weergave.
1	Het verhaal van fulia bestaat uit een duologie (2 boeken). Fulia is de dochter van de gravin van Gander (boek 1) Samen met Eymee een vriendin uit het klooster is ze met hulp uit Els en een dagvaard naar het legendarische fort Agiana getrokken. Onderweg is er veel dood en verderf en lijkt niet alles te lopen zoals het hoort. Mensen veranderen en dingen lijken anders te zijn dan verwacht. Zal fulia slagen in haar queest? dit zal je toch echt zelf moeten lezen :D maar of je nu van fantasy of spanningg houdt dat maakt niet uit Joost uitdehaag geeft met deze duologie prachtig aan hoe goed nederlandse schrijvers zijn
1	Ziva Berkowitz, onderzoeksjournaliste, krijgt een tip over een grootschalige bouwfraude in een gemeente in Nederland. Ze besluit er dieper in te duiken en belandt in een wereld van corruptie, witwaspraktijken, mishandelingen en liquidaties. Daarnaast wordt Ziva geconfronteerd met een geval van afpersing met haar broer Yakov als slachtoffer. Wanneer haar tipgever onder verdachte omstandigheden overlijdt is het tijd om rechercheur Verhulst in te schakelen. Hij is echter niet alleen, ook Leo Klokman van het televisieprogramma CrimeXplorer laat zich niet ongemoeid. Vanaf dat moment wordt het een levensgevaarlijke situatie, voor alle betrokkenen. De proloog is met vaart geschreven en zet je op het puntje van je stoel. Je moet verder lezen. In 4 delen met korte hoofdstukken worden diverse personages opgevoerd met hun eigen verhaallijnen, die soepel bij elkaar komen. In deze thriller wordt geweld niet geschuwd. Er is voor de oplossing van de misdaad een hoofdrol weggelegd voor een team van onderzoeksjournalisten met zijdelings hulp van de politie. Een originele invalshoek. Dit debuut van John Winkel, die pas op latere leeftijd dit boek schreef is voor mij een opmaat naar meer.
1	Holly Krauss is een meid die alles heeft in haar leven, samen met haar beste vriendin Meg heeft ze samen een bedrijfje opgezet, ze is getrouwd met een hele lieve vent Charlie. Alleen soms doet Holly rare dingen die ze naar afloop niet eens meer kan herinneren. Steeds vaker gebeuren er rare dingen. Ze heeft een one night stand met Rees, die haar daarna blijft stalken, haar blijft opzoeken, haar slipje opstuurt naar Charlie. Ze is een tijdje omgegaan met Stuart een klant van haar bedrijf, ze komen op de raarste plekken, een kunstgalerie, waar ze impulsief een kunstwerk koopt. Een partijtje pokeren, waarbij ze heel veel geld verliest en de schuld eisers willen geld zien en elke keer als een mannetje langsturen en ze heeft geen geld komt er meer bij. Op een gegeven moment is het een en al chaos in Holly's hoofd en doet ze iets stoms, dat zorgt ervoor dat ze moet worden opgenomen en ze onderzocht moet worden. De diagnose luidt: manisch-depressief. Al die tijd in het ziekenhuis zorgen Charlie en Meg voor Holly. Maar Meg vermoedt dat Charlie vreemdgaat met de buurvrouw Naomi. Ook als Holly weer naar huis mag, heeft Meg het gevoel als of er iets niet klopt en dat haar vriendin in gevaar is. Haar angst wordt waarheid....
1	Birgit ontmoet Jef in een kroeg in Alkmaar en gaat een avontuurtje aan. Dat avontuurtje wordt een avontuur; het blijkt dat Jef op zoek is naar zijn verdwenen vader en achtervolgd wordt door een gevaarlijk, vasthoudend, mediterraan sujet. Die vader is archeoloog op zoek naar de mysterieuze Ark des Verbonds en zijn spoor leidt hen naar de piramides va Egypte, de berg van Mozes en de kathedraal van Chartres. Deze setting aangevuld met een wijze leermeester, oude Franse families, rozen en sluitstenen maken de analogie met Dan Brown compleet. In het begin had ik moeite met de ongebruikelijke schrijfstijl in de tegenwoordige tijd. Maar deze went. De korte hoofdstukken lezen snel weg en het taalgebruik is eenvoudig. Vooral in de 2e helft van het boek wordt het echt interessant en spannend. Ideaal boek voor de literatuurlijst van school. Ik wou dat we in mijn tijd zulke boeken hadden gehad.
1	Dit boek was een beter deel van Danielle Steel. Nancy en Michael staan aan het begin van hun leven samen omdat ze in het huwelijksbootje willen treden. De moeder van Michael steekt niet onder stoelen of banken dat zij hierop tegen is, maar zij laten zich niet vermurwen. Wanneer zij betrokken raken bij een ongeluk zijn ze beiden hun geheugen kwijt. Na de revalidatie beginnen zij allebei aan een nieuwe start, alleen zonder elkaar. Zullen zij zich ooit nog herinneren, wie hun ware liefde is?
1	2 verhalen die door elkaar lopen De hoofdpersoon vertelt over zijn jeugd en vooral over zijn vader, een Duitse Jood met een oorlogstrauma. Hoe zwaar dit voor het gezin en voor de hoofdpersoon was. Daarnaast het verhaal van Boudewijn die een kind krijgt samen met zijn lerares Engels. Van liefde tussen deze 2 mensen is geen sprake, Boudewijn is homo en de moeder van Mickey drinkt en trekt zich weinig van Mickey aan. Liefde, eenzaamheid, verdriet, veel emoties komen samen en zijn zo verwoord dat ik me heel erg verbonden voelde met de hoofdpersoon. Echt een mooi boek.
1	Wow.. Spannend! Het zal je maar gebeuren! Levend begraven worden, brr! Zou meteen de vriendschap verbreken haha! Enorm goed boek waarbij je hersenspinsels flink los gaan. Het eind sluit goed aan, maar toch wat te snel gedaan. En waarom niet eerder DEZE keus gemaakt? Wel nep, niet echt.. Had ik dan eerder een uitgeprobeerd ;)! Al met al een zeer leuk boek!
1	Ik heb net vanochtend het boek Close-up van Esther Verhoef uitgelezen en vond het een goed boek! Vanaf het begin vond ik hem eigenlijk al wel spannend, maar meer een spanning die op de achtergrond aanwezig is. Leuk gedaan met het wisselen van perspectief van ik-persoon Margot naar ik-persoon moordenaar. Aan het eind van het boek was ik verrast, wat betreft de moordenaar. Heb net het volgende boek van Esther Verhoef gekocht, want ben enthousiast geraakt!!
1	Dit boek, deze baksteen van een kilo, is met meer dan 1200 pagina's eigenlijk nog te kort. Ik zou oneindig door kunnen lezen over de generaties van de familie Jasji uit Georgië. Het boek greep me zo aan, dat ik bij het wakker worden soms als eerste dacht aan personages uit dit boek. Het heeft mijn jarenlange favoriete pil 'De ontdekking van de Hemel' van zijn eerste plaats gestoten. Het achtste leven is een boek om aan iedereen cadeau te doen. Het is een gemis om dit boek niet gelezen te hebben. Als ik voldoende discipline zou hebben gehad, zou ik elke dag maar een paar pagina's gelezen hebben om extra lang te kunnen doen over dit boek. Met een lach en een traan heb ik dit boek gelezen. Het is makkelijk leesbaar, pakkend geschreven en elke pagina is een verrassing. Ik hoop dat de rest van Nino met de onuitspreekbare achternaam snel vertaald wordt naar het Engels of Nederlands. Deze vrouw kan absoluut boeiend schrijven. Ik heb Het achtste leven nu geleend van de bieb, maar er komt absoluut een eigen exemplaar. Dit boek wil ik over een poosje nog eens lezen. Het kan me niet schelen waar het volgende boek van deze mevrouw over gaat. Ik koop het blind.
1	Het vervolg op "de Reiziger", dat eerste deel vond ik erg mooi. Dit deel vond ik een beetje teveel van hetzelfde en dat 800 blz lang...ik heb er dan ook lang over gedaan om 'm uit te lezen. Toch ga je wel erg van de hoofdpersonen Claire en Jamie houden. En in de Schotse en Engelse historie ben ik weer helemaal bijgeschoold!
1	Een leuk en interessant boekje om te lezen.
1	Meisje Vermist is een leuke thriller. Het is zeker niet het spannendste boek van Tess Gerritsen en dat begreep ik later toen bleek dat dit haar overgangsboek was tussen romantische thrillers en gewone thrillers. Dat merk je duidelijk. De romantiek is ook aanwezig (leuk), maar de nadruk ligt nu meer bij de thrillers. Ik ben zelf meer van de échte thrillers. Ook vond ik het boek best dun! Daarom is 'ie leuk voor tussendoor.
1	Vond het ook een heel goed boek en eingelijk vind ik dat het nog beter leest dan Cornwells Kay Scarpetta's boeken. Ik heb het boek gelezen op het topje van mijn zetel, kon het echt bijna niet weg leggen. Weer een schrijfster die aan mijn lijst van favorieten is toegevoegd.
1	Deaver is al jaren een van mijn favoriete auteurs, en ook nu heeft hij dat weer waargemaakt! Punt van kritiek is de uitgebreide colleges over elektriciteit. Als ik zovéél van elektriciteit had willen weten, dan was ik wel elektrotechniek gaan studeren... Hij verpakt de uitleg wel slim en deskundig, door bijvoorbeeld een whizzkid op het gebied van elektriciteit e.e.a. uit te laten leggen aan Sachs, waardoor het wel keurig in het verhaal past. Kenmerkt maar weer de deskundigheid van Deaver. Maar voor iemand als ik, die er alleen het hoognodige van weet en van wíl weten, was het taaie kost. Enige uitleg is weliswaar vereist, maar het had wel wat minder gekund en gemogen wat mij betreft. Verder was het weer helemaal top! Een maniak vermoordt op gruwelijke wijze met behulp van elektriciteit een groot aantal mensen en verwondt er nog velen meer. Het is aan Rhymes en zijn team om deze gek te stoppen. Maar het bewijs is niet eenduidig en het is een race tegen de klok. Diverse plotwendingen, net als je denkt te weten wie het is, blijkt deze het niet te zijn. De motieven die naar voren komen zijn niet altijd even geloofwaardig, maar Deaver werkt toe naar een zinderend en bevredigend eind.. Het was weer volop genieten!
1	In Ijsprinses moest ik erg wennen, Predikant daarentegen zat ik zo in. Ook ik had al een idee van de dader, maar dit maakte het boek niet minder leuk. Heb het met veel plezier gelezen en kan niet wachten om Steenhouwer te gaan lezen.
1	Wat een ongelooflijk goed geschreven boek. Wanneer Erasmus in 1509 bij zijn vriend More logeert krijgt hij last van een oude kwaal, nierstenen. Hij voelt zich niet goed genoeg om serieus te werken,en schrijft de Lof der Zotheid. Hoewel Erasmus in eerste instantie blijft benadrukken dat het een in elkaar geflanst niemandalletje is heeft hij toch nog zeven herdrukken verzorgd waarvoor hij telkens de tekst bijwerkte en uitbreidde. Een boek zo lang geleden geschreven en eigenlijk zo actueel, zo grappig, cynisch. De lof der Zotheid, de Dwaasheid presenteert zichzelf en vertelt dat alle goeds op aarde aan Dwaasheid te danken is. Geleerden, zakenlui, filosofen, maar vooral geestelijken worden behoorlijk op de hak genomen. Zo treffend dat je niet anders kunt dan glimlachend het hele boek tot je nemen. Zoveel herkenning en naar mijn idee waarheden. Ik vond het ook heel bijzonder zoveel spreekwoorden tegen te komen die blijkbaar toen al bestonden. Een boek dat in mijn toptien komt.
1	Heb genoten van de ganse cyclus. Wat mij verbaast is dat Knausgard ongelooflijk kan "lullen" (sorry voor dit woord) maar dat je toch geboeid blijft lezen. Hij is een meester in het oeverloos beschrijven van alledaagse handelingen. Een groot schrijver.
1	Al meteen na de eerste bladzijdes wilde ik dit boek de maximale score geven. Dat gevoel is niet meer veranderd, ik vond dit boek geweldig! Mijn allereerste true crime is een schot in de roos, daar zit mijn bovengemiddelde interesse voor Zweden vast voor iets tussen. Hoewel, hoe kun je dit boek niet interessant vinden? Je steekt iets op over de Zweedse politiek en begint te begrijpen waarom het onderzoek naar de moord op Olof Palme het grootste ter wereld is. Het boek is schitterend opgebouwd, in het begin bekijk je dingen door de ogen van Larsson, in de tweede helft van het boek is vooral Stocklassa aan het woord, naar het einde toe heb je het gevoel een heuse thriller te lezen. Dat alles in een zeer verzorgde taal en een vlotte schrijfstijl, Stocklassa is een geboren verteller. Las je nooit eerder een true crime en wil je het een keer proberen? Lees dan dit boek, je krijgt er geen spijt van.
1	De hoge verwachtingen worden niet helemaal waargemaakt. Daarvoor ligt de symboliek er te dik bovenop en heeft het net een paar herhalingen teveel. Toch is het een buitengewoon aangrijpend werk over hoe goed en kwaad verbleken bij de massaliteit en de vernietigende kracht van de eerste wereldoorlog. Het heeft een mooie rustige opbouw die uiteindelijk naar een grandioos slotstuk leidt. Bij nader inzien ga ik omhoog met mijn stem. Het heeft een moeilijk te doorgronden poëtische schoonheid in hoe het plattelandsleven in afwachting van de op handen zijnde verwoesting, weergeeft. De meeste werken gaan over de tragiek van de oorlog zelf, maar hier wordt zeer treffend een artistieke impressie gegeven van de sfeervolle momenten die eraan vooraf gingen. Letterlijk de stilte voor de storm. Zo komt de uiteindelijke algehele destructie nog pijnlijker aan als iets wat alle mogelijke verbeelding te boven gaat
1	Dit is mijn eerste boek dat ik lees van Astrid, en hij is me ontzettend goed bevallen! Ik niet-vermelde wel bij zeggen dat het geen typische chicklit is. Ik vind het meer een thriller met chicklit gehalte vooral de laatste hoofdstukken, wel een leuke combi! Deel 2 ga ik ook echt lezen.
1	Het tweede boek rond Fiona Griffiths bevestigd de kwaliteit van het eerste boek, en het zal mij niet verbazen als dit de opmaat is naar een nieuwe hype. Het broek draait ook nu weer rond Fiona Griffiths, een geesteszieke rechercheur die absoluut een meerwaarde geeft aan het toch al sterke verhaal,ze doet mij denke aan een combinatie van de tv seriepersoonlijkheden Saga Norén (the Bridge) en Carrie Mathisson (Homeland). Leest als een trein. Hoop dat er een derde deel komt
1	Hmmm nog tot Februari wachten op nog meer Gretchen Lowell
1	Hoorde dat het tweede deel niet zo goed zou zijn. Dus ging met twijfel het boek in. Kan snappen waarom ze het een “minder” goed boek vinden. Toch had ook dit deel mij weer helemaal te pakken.
1	Verzin maar eens voor dit boekreview een toepasselijke titel! Zo’n originele en eigenzinnige thriller! Boektitel Arizona blues is goed getroffen. Het jankende geluid van houthakkers, die bomen omzagen. Het boek draait onder andere om een van die houthakkers uit Arizona, die een vreemde ontmoeting met ruimtewezens had, rijk werd en een opvangcentrum begon voor verdwaasden, die een alien of anderszin onbegrepen ervaring opgedaan hadden en door hun omgeving niet geloofd werden. Het verhaal zit complexer en knap in elkaar. Ik heb een paar hele aangename uurtjes doorgebracht met Arizona blues. Het plot kwam op mij over als een Peppi en Kokki verhaal voor volwassenen. Je kon er wat van leren en het werd nergens bloedstollend gruwelijk.
1	Elke leerkracht zou een Meester Jaap boek moeten hebben!Prima om voor te lezen, waardoor de kinderen dan vaak zó enthousiast worden dat ze het zelf óók willen lezen.Leuke, korte op zichzelf staande verhalen met veel humor. Meester Jaap is tijdloos en gaat nooit vervelen!
1	Maarten Buser laat zien dat debuteren niet hoeft samen te gaan met pretentieuze zwaarwichtigheid of egotrippend jezelf tot belangrijkste onderwerp te maken. Het zijn de speels geconstrueerde taalvondsten van een jonge vakman die een herkenbare situatie, avondje uit in een club, vertaalt naar een vormspektakel van intertekstuele verwijzingen en postmoderne taalkronkels. Daarbij heeft het zowel de vorm-kwaliteiten van zowel een gedichtenbundel (vervreemding, fantasievolle associaties) als van een roman (suggestie van een plot) in hoe de losstaande gedichten een coherente samenhang suggereren. Misschien ben ik te weinig ingelezen in poëzie om er een uitspraak over te kunnen doen, maar volgens mij is de tussenruimte opzoeken van proza/poëzie een behoorlijk ingenieuze vondst. In ieder geval hoop ik, notoir aanhanger van de cult der proza-liefhebbers, dat Buser eens een lijvige roman met dichterlijke kwaliteiten gaat schrijven.
1	Een geweldig boek. Het is de laatste van alle boeken die ik van Dennis Lehane gelezen heb, maar het was wel één van de beste. Dit is een echte aanrader die je in één ruk wilt uitlezen.
1	Prachtig... indrukwekkend... kan zeker concurreren met haar naam was Sarah..
1	Een boek dat voelt als een afrekening, een afscheid van een tijdperk, een verleden. Een verhaal dat luchtig begint (helemaal in de stijl van Van Dis), maar dat de lezer bladzij voor bladzij bij de lurven pakt en de scherpe randen van het Afrika van nu laat voelen. De ironie van het goede willen doen, en de pijn als het oprecht gewilde niet op waarde wordt geschat.
1	Ik heb de eerste twee boeken van M. J. Arlidge nu gelezen. Net zoals het eerste deel vond ik dit boek erg prettig lezen. Je leest het in 1 ruk uit. Ik vind de rode lijn in het verhaal over inspecteur Helen Grace boeiend en ben dan ook benieuwd naar de volgende delen. Ik vond alleen dat het einde van dit boek een beetje afgeraffeld werd. Het ging voor mijn doen heel snel ineens. Dat vond ik in het eerste boek beter. Al met al wel een spannend boek om te lezen.
1	Dit is het eerste boek dat ik las van deze schrijfster. De voorkant van het boek maakte mij direct nieuwsgierig. Het boek is geschreven in een vlot leesbare stijl, het verhaal is heel realistisch en herkenbaar. Dat het verhaal vanuit 2 perspectieven is geschreven geeft het nog meer vaart. Ik vond ook het eind heel goed geschreven, het feit dat je tot de laatste regel in het ongewis blijft over de dader vind ik heel goed gevonden. Vaak verslapt een verhaal een beetje na het lezen van een plot maar in dit boek blijft het spannend tot het eind. Ik ga zeker meer lezen van deze schrijfster.
1	De personages die de auteur creëert en de wereld waarin ze zich bevinden zijn prachtig en uitmuntend uitgetekend. Een aanrader.
1	Dit was mijn eerste kennismaking met Linda van Rijn, en wat heb ik genoten. Het is geen ingewikkeld of moeilijk leesbaar boek....ik hou der van.
1	Een paar andere in mijn klas waren deze serie aan het lezen en zeiden dat het een hele leuke serie was. Ik ben hem toen ook gaan lezen en ik kan absoluut niet ontkennen dat het geweldig is. Ik heb nu deel 6 al uit, terwijl die mensen uit mijn klas nog niet in 5 zijn begonnen. Ik vind deze serie echt te gek! Ik wou dat er meer delen waren!! Ik kan me er goed bij inleven, ondanks dat het fictie is. Ik hebben denk ik alle delen in 4 weken gelezen! Ik wil dat er meer van Cassandra Clare wordt vertaald, zoals The Infernal Devices serie, The Shadowhunter's codex, Shadowhunters and Downworlders, City of Bones - The Little Book of Quotes (de Quotes in deze boeken zijn zeer interessant) en natuurlijk de verhalen over Magnus Bane. Ik begin echt nieuwsgierig te worden over wat er is gebeurt in Peru. Maar over dit boek zelf: Het is een geweldig spannend boek en een geweldig einde van de serie. Ik vind het alleen jammer dat er na het 3e deel niet vaak meer in het perspectief van Jace wordt geschreven, want om eerlijk te zijn vindt ik hem het leukst.
1	Je leeft volledig met haar mee. Je voelt wat zij voelt. Je hebt angst wanneer zij dat heeft. Je lacht wanneer zij dat doet. Je wilt het uitlezen. En je wil dat happy end. Dat is er niet. Maar wel soort van dan. Zo mooi ge/beschreven wat er door haar heengaat! En vooral ook hard gelachen om de ironische momenten (waar je je even schuldig bij voelt, maar tegelijkertijd weet dat het ook om die reden op papier terecht is gekomen). Zeer intrigerende 'page turner'!!
1	Een erg leuk boekje voor de kerst, met net niet die zoetsappige kerstverhalen, maar net even iets anders, vele dingen erg herkenbaar. Alle verhalen worden ondersteund door prachtige en kleurige prenten. Het boekje heeft 13 verschillende verhalen, die allemaal erg vlot lezen.
1	Het boek begint met drie aparte verhaallijnen, het stukje van Nell en Tilly en Nina. Deze verhalen zijn op zich al prachtig om te lezen, en ik heb in het begin dan ook geen idee wat ze met elkaar te maken hebben. Maar daar komt al snel verandering in als je wat verder bent, en dat laat het boek je helemaal niet meer los. Haar eerste boek Wilde bloemen vond ik al een geweldig boek, en daarom hoort ook zeker dit boek in mijn collectie. Ik hoop dat ze ook haar andere boeken gaan vertalen naar het Nederlands, want ik denk dat ik wel kan zeggen dat het dan tot één van mijn favorieten schrijfsters hoort.
1	Ben begin dit jaar in dit boek begonnen en ongeveer halverwege heb ik het niet meer ingekeken. In mijn vakantie verder gaan lezen en vrij snel zat ik er toch weer in. Het einde was zo gruwelijk dat ik af en toe even om me heen moest kijken om terug op aarde te komen. Je weet eigenlijk wel wat er gaat komen, en toch trekken de rillingen over je rug. Zeer beeldend geschreven. Vooral de laaste 150 pagina's zijn super.
1	Een in meerdere opzichten waanzinnig boek. Het was het eerste boek van Martina Cole dat ik gelezen heb en het was zo echt en bizar dat ik het af en toe gewoon even weg moest leggen; dan kon ik even niet verder. Ik beleefde het gewoon allemaal mee. IK vind haar manier van schrijven zo fantastisch dat ik na Verscheurd ook al haar andere boeken gelezen heb.
1	Met veel plezier heb ik het debuut roman IK ZAG MENNO van Sandra Bernart uitgelezen. Het hoofdpersoon Vincent gaat in Spanje op zoek naar zijn doodgewaande broer Menno, hierbij laat hij zijn geplande en voorspelbare leventje achter in Nederland. Meer over het plot ga ik niet verklappen. Mijn advies is koop of leen dit boek en laat je verrassen door dit frisse debuut en onthoud haar naam Sandra Bernart.
1	Ik vind het een mooi boek . Weet niet verder wat moet zeggen, maar het was mijn eerste perfecte boek van Nederland.
1	Deel 3 was weer fantastisch! Ook een stoere man kan breken, en dan nog steeds een stoere man blijven.. In het begin schrok ik echt dat Nina met Leo samenwoonde, maar gelukkig kwam Q al snel weer in de picture. Blijf erbij dat deze boeken ontzettend goed zijn geschreven, het is een heerlijke serie, en ik baal eigenlijk een beetje dan het maar 3 delen zijn. Hoop dat Jackie nog heel lang doorgaat met boeken in dit genre, ik ben een trouwe volgeling!
1	Het boek begint spannend en het blijft spannend. Eenmaal erin begonnen is het moeilijk het weer weg te leggen. Af en toe lijkt het erg ingewikkeld te worden, maar dat blijkt even later mee te vallen. Wie het gedaan heeft blijft lang geheim. Als dat uiteindelijk duidelijk is komen er onverwachte wendingen en blijkt het anders af te lopen dan de lezer verwacht. Het is duidelijk dat de schrijvers op pad zijn geweest, de beschrijving van de diverse plekken in de diverse steden is indrukwekkend. Heel knap!
1	Lili en Miklos komen allebei uit Hongarije en zijn Joods. Ze komen ziek uit het concentratiekamp na de bevrijding en moeten herstellen op verschillende plekken in Zweden waar ze weer in een opvang kamp terecht komen. Een echt prive leven hebben ze hier ook niet. Lili verloochent haar geloof en haar naam en doet of ze RK is. Ze wordt hierbij verraden door een medezieke. Beide personen ontwikkelen zich wel in het boek maar het gaat langzaam. Ze hadden alles verloren....... behalve een kans op geluk! Op het einde komen ze weer terug in Hongarije en trouwen ze
1	Ik twijfelde eerst of ik dit boek wou kopen aangezien het natuurlijk 2 boeken bevat die ook los zijn uitgegeven, maar ik ben toch blij dat ik het wel gedaan heb. Dit boek verteld ook meer over bepaalde andere personages waarvan ik vragen had hoe hun verhaal liep. Ik heb serieus van de 1e tot laatste pagina genoten
1	Ik heb dit boek, net als De reünie, heel snel gelezen (helaas, altijd jammer als een goed boek uit is), want je wilt gewoon weten hoe het in elkaar zit. Ik ben altijd erg blij met zo'n boek, want er zijn ook boeken waarbij ik op een gegeven moment afhaak omdat het mijn aandacht niet vast kan houden. Je weet inmiddels wel, net als bij de boeken van Saskia Noort (leest ook zo lekker weg), dat de dader iemand is, die je het grootste deel van het boek absoluut niet verdenkt, meestal ook omdat het iemand is die een beetje op de achtergrond meespeelt. Maar het blijft natuurlijk knap hoe zo'n verhaal zodanig opgebouwd wordt dat je niet kan stoppen met lezen. Ik wou dat ik zo kon schrijven!
1	Yes, wat een heerlijk boek weer! In 1 dag uitgelezen en kijk nu al uit naar de volgende. Heerlijk wegdromen in deze boekenwereld met fantastische personages. I love it!
1	Goede psychologische thriller. Leest vlot weg en het is bepaald geen alledaags onderwerp. De omslag geeft de sfeer van het boek goed weer en ook de titel is goed gekozen. Ik ben benieuwd naar de volgende roman van deze schrijfster.
1	Dit boek, dames en heren... leest als een musical... leuk, langdradig en kon in 120pg (de helft dus) afgewerkt worden.
1	De Harry Potter-reeks moet je bijna gewoon gelezen hebben. Ook al is inprincipe voor kinderen, ook als volwassene lezen de boeken heerlijk weg. Elk deel was leuk, spannend en boeiend om te lezen.
1	Op aanraden gelezen, omdat het ook voor volwassenen een heel goed boek zou zijn. Een goed boek is het zeker, maar duidelijk geschreven voor tieners. Zowel qua inhoud als stijl. Desalniettemin vond ik het leuk om te lezen. Een goed verhaal met humor en spanning.
1	Dit boek van Loes pakte door de schrijfstijl weer vanaf het begin. Mij zie je niet gaat over een moeder, die haar dochter verliest door zelfmoord ten gevolge van pesten op school, een zeer actueel onderwerp dus. De moeder is natuurlijk heel verdrietig, maar ook heel boos en gaat op oorlogspad. Het boek leest als een trein, maar één ding vind ik een beetje vreemd, haar wraak richt zich niet op de pesters zelf, maar op mensen die eigenlijk niets te maken hebben met dit specifieke geval van zelfmoord, maar die in haar ogen wel verantwoordelijk zijn. Maar dit is voor mij dan ook het enige puntje van kritiek, voor de rest< dit boek is absoluut de moeite waard!
1	Heerlijk verhaal. Oog voor detail en de schrijver slaagt erin een indrukwekkend tempo in het verhaal te steken. Het lijvig boek passeert dan ook als een HST. Aanrader!
1	De boeken van Lieneke Dijkzeul zijn niet echt supperspannend, maar door het prachtige taalgebruik en de goede karakterbeschrijvingen zijn het heerlijke boeken om te lezen. De hele serie rondom inspecteur Vegter is een aanrader.
1	In het begin is het boek wat lastig te lezen, door de voor het gevoel losstaande verhaallijnen. Maar naarmate het verhaal vordert komen de verhaallijnen goed bij elkaar. De auteur heeft een prettige schrijfstijl. De hier en daar wat technische stukken zijn wat minder, maar geeft het verhaal wel meer betekenis. Ik begrijp daardoor wel beter de sabotage. De personages zijn goed uitgewerkt. De auteur laat goed zien hoe een geniaal iemand toch eigenlijk heel asociaal is in zijn omgang met mensen. Het slot is zeer verrassend. Voor mijn gevoel wil ik eigenlijk nog wel meer weten hoe het verder gaat met de verschillende personages, maar misschien wordt het dan toch ook wel te langdradig.
1	Mooi boek over 2 personen die elkaar ontmoeten op 9 november en afspreken elk jaar op 9 november elkaar te ontmoeten. Op driekwart van het boek komt het verrassingselement. Iets wat ik niet zag aankomen.
1	De Arendsoog boeken heb ik in mijn kinderjaren verslonden.
1	Als ex-kunstacademiestudente snoof ik de sfeer van zo'n academie hier en daar weer heel even op tijdens het lezen van Schone kunsten. Jeugdsentiment, herinneringen aan een onbezorgde tijd. Maar daar gaat het hier niet over. Wat ik ermee wil zeggen, is dat ik misschien bevooroordeeld was, dus, omdat het verhaal over kunst gaat. Ik heb Schone kunsten met veel plezier gelezen en vond het verhaal, en zeker ook de plot, zeer de moeite waard. De schrijfster neemt gelukkig de tijd om mij mee te nemen in het verhaal en maakt mooie schetsen van de Achterhoekse omgeving; haar opleiding tot scenarioschrijfster is hier wellicht debet aan? Ik heb slechts één of twee boeken van E. George gelezen, maar ik kan me voorstellen dat die vergelijking opgaat. Een bewogen leven van de hoofdpersoon, zodat ik in eerste instantie dacht, is dat niet too much; wonder boven wonder weet Corine Hartman één en ander zo vorm te geven, en mij daarin mee te slepen, dat ik met Nelleke de Winter mee ga leven en verdorie wil weten of.... nee ik mag daar inhoudelijk niets van zeggen, natuurlijk. In ieder geval laat ik zeggen dat er wel een tweede moet komen. Intussen ga ik deze dan nog wel een keer lezen.
1	'Zero cool' heeft de naïeve Amerikaanse arts op vakantie volgens een gevaarlijke vrouw met wie hij natuurlijk een hitsige relatie krijgt en in een ongelooflijk avontuur belandt in een Frankistisch (voor 1975) Spanje. Als student medicijnen onderscheidde Critchton zich al. In sport, maar ook in schrijfvaardigheid. Om zijn studie te financieren schreef hij in rap tempo pulp. Zoals dit. Wat een leuk bedacht plot, wat een vaart, wat een actie. Het obsessieve oog voor detail uit zich in (waarschijnlijk net opgedane) medische kennis die Critchton hier van zich afschrijft, maar dat geeft en apart soort sjeu aan deze 'medische thriller'. Heerlijk vertier, goed gemaakt en politiek incorrect als een Jamesbondfilm uit de jaren zestig. 100 pagina's vaart en avontuur - niks mis mee.
1	Mooi verhaal met goede personages mist een beetje de diepgang van sommige van haar andere boeken. Maar dan nog altijd ruim boven het gemiddelde.
1	Eindelijk heb ik een echte Vlaamse thrillerauteur gevonden. Vergeet Geeraerts met zijn wijsneuzerige asterixen, vergeet Aspe met zijn platte soap. Naakte zielen is weergaloos. echt. Subliem. ik heb genoten van elke letter. ik ga morgen meteen op zoek naar meer werk van Deflo. Subliem!!!!
1	O jaaaa!!! Wat was dát een prachtig boek. Intrigerend, spannend... Laat je niet meer los. Mijn dochter heeft het niet zo lang geleden ook gelezen en die was ook helemaal gegrepen. Fantastisch!
1	Goed boek, er is zes jaar aan gewerkt door de schrijvers en dat is duidelijk te zien. Naast het op zich al intrigerende en interessante onderwerp het hypnerotomachia poliphili, hebben de schrijvers eigen theorieën over het net genoemde kunstmanifest onwikkeld. Dat maakt het nog interessanter.
1	Je zit zo in het boek,Lana doet haar verhaal want haar verleden haalt haar stap voor stap in.Kan ze alles redden.Kan eigenlijk niet veel vertellen anders verklapt ik wat er staat te gebeuren.Psychologisch een super goed boek.Lezen dat kan ik je wel aanraden,en Lisa Unger wordt met elk boek een stuk beter...
1	Het intrigerende verhaal had me snel te pakken en ik heb het daardoor in minder dan geen tijd uitgelezen.
1	Geloofwaardig en eindelijk eens een boek dat van begin tot einde klopt. Eerlijkheidshalve valt het einde een beetje tegen, ik had gehoopt op een wat meer spetterend slot. Het is Billingham vergeven. Hij schrijft prima. Lekkere zinsopbouw. En - wat voor mij het belangrijkste is - gedachten van mensen komen geloofwaardig over. Prima debuut.
1	Wanneer een boek niet opvalt in de etalage van een boekhandel, dan is de kans al heel wat kleiner dat het ook zal opgepikt worden door een potentieel publiek. Het debuut van Sam Copeland is net het tegenovergestelde hiervan. De felle gele achtergrondkleur, de grappige tekening van Sarah Horne en de schreeuwerige titelfont op de cover, zorgen ervoor dat je niet om dit boek heen kunt. Iedere jonge boekenfan zal op z'n minst uit pure nieuwsgierigheid het boek eens op nemen en van dichtbij bekijken. En het boekformaat met een hardcover ligt lekker in de hand. Ook alweer een troef. De wat eigenaardige titel vat de hoofdlijn van het verhaal goed samen (alhoewel een kip nu zowat het enige dier is, dat niet in het verhaal komt -- jaja ik weet het : spoiler), maar daar stopt het plot helemaal niet. De schrijver weet op jeugdige wijze thema's als vriendschap, verdriet, eenzaamheid en angst in de verhaallijn te verwerken en geeft onderweg op uiterst subtiele wijze nog enkele minimale levenslessen mee, zonder dat die belerend overkomen. De kracht van dit boek schuilt in de uiterst geslaagde verwerking van een best trieste ondertoon in een anderzijds humoristisch geheel. Het boek leest alsof een grappige ouder of leerkracht het verhaal aan je voorleest, inclusief de occasionele hilarische opmerkingen van een fictieve voorlezer tussendoor. Copeland heeft ook aandacht voor de opmerkingen die vanuit kritische kinderhoofden zou kunnen geformuleerd worden en verwerkt die in zijn teksten, om ze vervolgens al dan niet terecht, maar steeds op hilarische wijze te weerleggen. De schrijver neemt zichzelf overduidelijk niet serieus en heeft een luchtig geheel neergepend dat iedereen tussen 8 en 14 ongetwijfeld zal aanspreken. (om maar te zwijgen over de oudere lezers en jongere luisteraars die het zal weten te bekoren). Dit is een boek dat weet dat het niet foutloos is en daardoor een perfecte leesbeurt garandeert. Een topper voor kind en jeugd! Absolute aanrader, zonder enig voorbehoud.
1	Heerlijk boek, vol vaart, humor en actualiteit waarin zo ongeveer alles wat ons deze en komenden weken en maanden bezig houdt een rol speelt: de verkiezingen in Nederland, Trump, rol van journalistiek, alternative facts, nepnieuws..... Kortom lees dit boek en blijf in verwarring achter!
1	De titel wekte nieuwsgierigheid op, dus gelezen. De schrijver vertelt veel meer dan alleen zijn ervaringen in en rondom Auschwitz. Door het verhaal meer zicht gekregen hoe het er in de oorlog in de woestijn aan toeging. De schrijver kon mij goed meenemen in zijn herinneringen. De beklemming en spanning in oorlogssituaties en wat dit met hem deed, werd voelbaar. Knap hoe hij het verschil in denken en voelen regelmatig kon beschrijven. Zoals: "Een herinnering zet zich vast in de geest, maar een gevoel neemt bezit van het hele lichaam. En dat gevoel heb ik de afgelopen zeventig jaar met me meegedragen." Ook kan hij goed het verschil vertellen tussen hoe hij opgeleid werd om te handelen en de werkelijkheid van hoe te handelen tijdens levensbedreigende situaties. Een openhartig boek, waarin de auteur soms wat afstandelijk schrijft, maar tegelijkertijd de lezer ook dichtbij laat komen. Ook de tijd na de oorlog en zijn beschrijvingen van zijn posttraumatische stress stoornis geven een duidelijk beeld van hoe het soldaten kan vergaan en hoe derden op hen reageren.
1	Dit boekje van de Literaire Juweeltjes Reeks bevat de eerste hoofdstukken uit Joris Luyendijks boek Een tipje van de sluierHet is heel interessant om te lezen en helder geschreven. Uit nieuwsgierigheid heb ik ooit de Koran gekocht maar ik kwam er niet doorheen. Dit boekje geeft duidelijke informatie en vormt voor mij de aanleiding om Een tipje van de sluier ook aan te schaffen.
1	Heerlijk boek,zeker ook wel voor volwassene
1	Alweer jaren geleden dat ik dit boek heb gelezen, maar wat staat het me nog bij en wat is het nog (weer) actueel. Waar ligt de grens tussen waanzin en genialiteit en wanneer gaat fantasie over in werkelijkheid of andersom. Een waarschuwing vooraf: zodra je eraan begint pakt het je bij de strot, de adrenaline spuit je oren uit en je staat stijf van spanning.
1	Maandagskinderen is het 1ste boek in de serie met rechercheurs Erlendur Sveinsson en zijn collega Sigurdur Oli in de hoofdrollen. Dit eerste deel leest vlot, de personages worden mooi uitgewerkt, de auteur Arnaldur Indridason neemt er zijn tijd voor. Kenmerkend voor Indridason is dat hij onderliggend maatschappelijke problemen in zijn verhalen verwerkt. Eén van die ethische vraagstukken vormt de finale van dit boek, maar het thema wordt ietwat geforceerd in het verhaal geduwd. Goed verhaal, mooi uitgewerkt, 4 sterren.
1	Agatha Christie, één van de beste schrijfster ter wereld voor mij. Ik hou van al haar creaties en van tijd tot tijd neem ik een boek van haar ter hand. Deze keer was ‘zoek de moordenaar’ aan de beurt. Weeral een spannend mysterie waar ik echt niet kon gissen wie de moordenaar was, omdat het slachtoffer op zich niks met de familie te maken had waar rond het allemaal draaide. Het einde was iets te omslachtig vond ik, maar na het even te laten bezinken, begreep ik het wel. Een goed verhaal, al blijft ‘tien kleine negertjes’ toch mijn favoriet van haar!
1	Hart verscheurend verhaal
1	De korte omschrijving achterop het boek sprak mij aan. Alleen vind ik de lading van deze tekst niet echt de inhoud van het boek weergeven. Dus dat was even omschakelen. Het verhaal is goed en op een mooie manier beschreven. De schrijver heeft veel gebruik gemaakt van schitterende vergelijkingen. Neem de tijd voor dit boek om de inhoud goed tot zijn recht te laten komen. De lezer kijkt mee met de, soms wat filosofische, gedachten van de hoofdpersoon. Die zijn vriendschap beschrijft met zijn inmiddels overleden vriend. Waarbij de verschillende stadia in de relatie naar voren komen. Daarnaast vertelt de schrijver bijna alle achtergronden en (buitenechtelijke) relaties van de andere personages in het verhaal.
1	Een hartverscheurend verhaal over twee kinderen die tijdens de WOII in een nachtmerrie belanden. Hoewel je steeds meer van de hoofdpersoon Sarah te weten komt, blijft ze tot het eind ongrijpbaar. Het verhaal dringt tot je door als kou in je botten.
1	Als je hier aan begint wil je het uitlezen , vooral als je s’avonds begint heb je kort nachtje . Het is verrassend anders dan je in het begin denkt . Ik zou zeggen vraag hem aan om zelf te lezen . Dank voor het mogen lezen van dit boek , dat er nog veel mogen volgen .
1	In een woord een geweldig verhaal van het begin tot het eind is en blijf het spannend
1	Verrassend thrillerdebuut van wijnkenner Ilja Gort, met een plot dat –uiteraard- draait om illegale wijnhandel. Een gedegen avontuur boordevol semi-geloofwaardige wendingen en dat in het bekende, danig gezwollen taalgebruik van Gort, die soms een frons maar vaak genoeg een glimlach oplevert. Soms wat kort en dan weer wat lang door de bocht, maar niet te ontkennen smakelijk en vermakelijk. De geweldsscènes zijn niet voor watjes (nog een onvermoed talent van de vinoloog); de vergelijking van de uitgever met Quentin Tarantino gaat behoorlijk op, ook gezien de morbide humor. Hoofdpersoon journaliste Leonie ontdekt tijdens haar jacht op wraak dat er een rasechte crime-babe in haar schuilt- een vervolg laat op zich wachten.
1	voor mij persoonlijk een heel herkenbaar boek. door soortgelijke ervaring voelde ik haar emotie en gedachte. het is een fijn boek dat makkelijk weg leest. het is net of een vriendin haar verhaal aan jou verteld. ik geloofde ieder woord. geen overdreven acties of zo. uit het leven gegrepen en dat vind ik erg prettig
1	Ik heb erg genoten van dit bij tijden hilarische boek. Het is bijzonder hoe Dimitri Verhulst zich in een dementerende kan verplaatsen en dit dan ook nog op een manier kan beschrijven dat je aan de ene kant regelmatig moet gniffelen en aan de andere kant medelijden moet hebben met de hoofdpersoon.
1	Het was een mooi, spannend en leuk boek! Eindelijk vakantie en binnen een dag het boek uitgelezen, want als je er eenmaal in zit wil je niet meer stoppen! Verrassend einde wat het boek continu spannend hield.
1	Wat een mooi boek! Vonne van der Meer kan zo heerlijk schrijven dat je steeds verder wilt lezen. In dit geval gaat het om Nettie, die na het overlijden van haar man eenzaam is en moet gaan werken om in haar levensonderhoud te voorzien. Maar wat kan ze? Als lerares is ze mislukt omdat ze geen orde kon houden behalve wanneer ze de klas voorlas. Dan waren de kinderen muisstil. Vanuit die ervaring besluit ze zich aan te bieden om mensen voor het slapen gaan voor te lezen en in te stoppen. Na een aarzelend begin komt ze binnen bij een grote verscheidenheid aan mensen die ieder hun eigen leven meebrengen in het verhaal. De vrouw met de sleutel is een prachtig boek met droevige, leuke, spannende verhalen en met Nettie heeft Vonne van der Meer een interessante trait d'union tussen de verhalen geschapen. En niet alleen de personen die voorgelezen worden, hebben baat bij Netties werk; ook zijzelf komt meer over zichzelf te weten en is op het eind tevreden met wie zij is.
1	Vanmiddag heb ik Zwarte Golven uitgelezen, een debuut. Het is een spannend waargebeurd verhaal over twee jonge mensen die besluiten mee te varen met een schipper om zijn zeilboot van Nederland naar Corfu te brengen. De tocht brengt veel gevaren maar ook fantastische ervaringen met zich mee. Dat het waargebeurd is maakt het extra interessant. Je leeft mee met de hoofdpersonen. Een heerlijk boek!
1	Liese Meerhout toont ook hier weer hoe volhardend ze als hoofdinspecteur te werk gaat. Daar waar haar privéleven een beetje een puinhoop wordt, onderscheidt ze zich in volle overgave voor haar werk. Een moord, een engel in een plas bloed in het museum en een raadselachtig briefje maken dat ze van de "Cel kunstcriminaliteit" tijdelijk overstapt naar de dienst "Crime". Alweer is het Toni Coppers gelukt een verhaal neer te schrijven om U tegen te zeggen. Alle personages worden ook goed en duidelijk uitgewerkt. Als je denkt te weten hoe het zal verlopen dan ben je gezien voor de moeite. Het plot is dan ook totaal verrassend en had ik niet zien aankomen.
1	De boevenwagen, alleen de titel is toch eigenlijk al geweldig! Maar gelukkig was niet alleen de titel goed, ook het boek zelf is erg leuk geschreven. Vlot leesbaar, met allerlei bekende en onbekende 'boeven'. Waarbij een aantal zelfs nog een heel menselijk gezicht krijgen. Sommige verhalen zijn schrijnend, sommige verhalen lees je met een glimlach. Ook spaart de schrijver zichzelf niet, hij laat zien dat de mensen die dit werk doen ook alleen maar menselijk zijn. Wat mij betreft zeker een aanrader!
1	Het verhaal speelt zich af aan het einde van de 19e eeuw. Boeiend van begin tot eind, geeft het een inkijkje in het leven van arbeiders en wetenschappers in Barcelona. De industriële revolutie is net begonnen en de effecten daarvan tekenen zich af. Grote veranderingen op het gebied van de medische wetenschap spelen op de achtergrond van liefde, vriendschap, betrokkenheid en verraad. Fictie wordt vermengd met historische feiten op een meeslepende manier, pakkend begin, verrassend einde. Aanrader!
1	Slim, snel, spannend en vooral niet weg te leggen. Heerlijk debuut en nu maar hopen dat het een reeks wordt. Het heeft er de bagage voor en alle schijn van. Ik ben fan.
1	Erik heeft een mooie balans van feiten en fictie gemaakt, waarbij je bijna geen onderscheiding kunt maken van wat nou precies het feit en wat uiteindelijk de fictie is. Veertien gedurfde verhalen, waarin geen blad voor de mond wordt genomen. Boektriomf heeft met deze bundel een pareltje binnen gehaald.
1	Ik vind het een geweldig boek want het blijft je boeien. In het begin van het boek verwacht je bijvoorbeeld niet het einde. Het boek bevat ook veel magie, dat heb ik graag. Als je van fictie houdt dan is dit echt een van de beste boeken die je kan kiezen. Alle gebeurtenissen zijn boeiend en magisch!
1	Een heerlijk verhaal wat je mee voert op het temperament van de flamenco. Erg goed uitgewerkte karakters en een vlot geschreven plot met mooie wendingen maakt dat je graag verder wilt begrijpen en meeleven met de belevenissen van Quique, Anne en Lodi. De unieke combinatie van deze drie personen maakt het tot een erg goed boek. Allen hebben ze zo hun eigen motieven en ervaringen. Deze personages komen samen om Quique met zijn vader te herenigen en hun te verlossen van zijn boze stiefvader. Maar ja, ook hier geldt niet alles blijkt te zijn wat het is...
1	Niet wetend wat te verwachten begon ik aan Amureis Nalatenschap, en vrij snel was het uit. Het is een verhaal dat vlot gelezen kan worden met een beperkte set personages. Deze personages worden langzaam maar zeker uitgediept in het verhaal met af en toe een blik naar hun verleden. Hierdoor blijft het boek spannend tot het einde en is het niet al te voorspelbaar wat er gaat gebeuren. Een minpuntje is dat de snelheid van het verhaal naar mijn idee niet altijd evenredig is. Bepaalde stukken hadden best wat langer mogen duren. Al met al ben ik blij dit boek gelezen te hebben en kijk ik uit naar het volgende deel.
1	Sally Morgan groeit op als blanke in de buitenwijken van Perth, Australië. Op vijftienjarige leeftijd ontdekt ze dat ze van oorsprong een Aboriginal is. In een samenleving die de zwarte bevolking minacht en discrimineert is dat een schokkende ervaring. Ze besluit op zoek te gaan naar haar verleden en reist terug naar de geboorteplaats van haar grootmoeder Daisy Corunna. Wat begon als een aarzelend zoeken naar feiten groeit uit tot een emotionele en spirituele pelgrimstocht van ongekende omvang.
1	En dit is weer een hele goede scandinavische auteur,zoals zovelen..Ik heb het boek met heel veel plezier gelezen,het is een boek waarin je gelijk goed in het verhaal zit en spannend is tot aan de laatste bladzijde..Ga zeker nog meer van deze schrijver lezen..
1	Na sterf met mij is dit weer een heel goed boek van Elena Forbes..Gelijk vanaf het begin zit je in het verhaal..Een heel goed verhaallijn met weer in de hoofdrol inspecteur Tartaglia..Wat ik wel jammer vind dat er tijdens dit boek een zaak naar voren komt die niet in haar vorig boek is beschreven en nu in vlagen..Van deze zaak had volgens mij ook wel een boek over geschreven kunnen worden.
1	om te beginnen is de titel totaal verkeerd vertaald, het moet zijn "bloedwraak in Parijs". slecht van De Fontein. ook is de lay-out veranderd van deze serie. slecht van De Fontein. de omschrijving op de achterzijde is niet geheel compleet, het verhaal zit nog wat ingewikkelder in elkaar. het verhaal bestaat uit de volgende elementen. voor deze heerlijke salademelange hebben we de volgende ingrediënten. 'n rijke Franse dame die de "club van Parijs" opricht met als clubdoel de economie dat duwtje te geven om zichzelf nog rijker te maken. natuurlijk heeft ze dat clubje opgericht voor haar eigen belang. lord Ashby is lid van de club van Parijs en zorgt voor de operationele taken van deze club, zoals het inhuren van werelds grootste terrorist. deze terrorist is Peter Lyon en word gezocht door de Amerikaanse diensten (Nelly) ook deze man weet het voordeel steeds naar zich toe te trekken. Hendrik Thorvaldsen dringt zich binnen de Club van parijs om zich te wreken op Lord Ashby die verantwoordelijk is voor de dood van zijn zoon. ook is de Franse dame op zoek naar Napoleons verborgen schat. het verhaal speelt zich af in Parijs en Steve Berry heeft zijn huiswerk ontzettend goed gedaan en weet goed te vertellen over de Parijse bezienswaardigheden en culturelen zaken. het toeval wilde dat ik tijdens mijn vakantie in Parijs vertoefde en het boek bij me had om het te lezen. dit gaf 'n extra dimensie aan het lezen van boeken. jammer dat we op het eind van het boek afscheid moeten nemen van 'n hoofdpersoon, maar ja, ook fictieve mensen zijn niet onstervelijk.
1	Sebastiaan Koen verrast de wereld met dit ijzersterke debuut als auteur van dit geweldige fantasy verhaal! In dit boek maken we kennis met de gebroeders Staalhart en hun familie en vrienden. In een meeslepend avontuur beleven ze spannende gebeurtenissen. Sebastiaan weet de personages herkenbare menselijke karakters en trekjes te geven waardoor je als lezer je met vele verbonden voelt. Of dat verstandig is? Er sneuvelen de nodige sympathieke personen. Of toch niet? Soms zijn de dingen niet zoals je verwacht... Sterke plotwendingen, heftige gevechten met hier en daar magie maken dat je in het verhaal gezogen wordt en je het boek als het ware in een ruk uitleest. Smaakt naar veel meer!!
1	Met elk boek lijkt Colleen beter en beter te gaan schrijven. Dacht ik bij de eerste nog, 'Dit is wel erg overdreven' worden haar personages elk boek geloofwaardiger en haar verhaallijnen ook. Mijn hart brak bijna bij het geheim van Auburn, maar toen Owen met het zijne kwam... Zoals ik al zei, OMG!!!!! Ik weet het, dit is een recensie van niets, maar alle boeken van Colleen verpest je , wanneer je iets dieper ingaat op het verhaal. Ik wil het hier graag bij laten en iedere CoHo-fan aanraden het boek te lezen!!!!!
1	Erg goede thriller waarbij de personages goed zijn uitgewerkt en interessant zijn. Goed plot met een verrassende dader. Aanrader!
1	Een mooi verhaal, met een onverwachte twist aan het einde. Als je niet houdt van achtergrondverhalen moet je Grisham niet lezen, ik vond het een aanrader.
1	Twee verhaallijnen die zich naast elkaar afspelen. De zoektocht naar een verloren vogel. En het verhaal van Joseph Banks 200 jaar eerder, degene die de vogel, voor zover bekend als laatste in bezit had. Ondanks dat het om twee verhaallijnen gaat, laat het verhaal zich uitstekend lezen. Duidelijk gescheiden per hoofdstuk en het gebruik van een ander lettertype. Een boeiende zoektocht en een warme kleurrijke liefde in het leven van Joseph Banks. Ik heb de verhalen met genoegen gelezen. En zet het boek nu eenmaal dichtgeslagen graag in de boekenkast!
1	De Boer Boris- serie is langzamerhand wel bij iedereen bekend. Naast de boeken veel nerchandising , zelfs theatervoorstellingen. Dit elfde verhaal over de kleine boer is. Desalniettemin verrassend te noemen. De combinatie Lieshout- Hopman staat garant voor wat je krijgt: soepel rijmende tekst en speelse, grappige tekeningen vol details en beweeglijkheid. Waarom verrassend? De inhoud is niet voorspelbaar. Het is geen traditioneel kerstverhaal, meer een verhaal dat zich in de ze tijd afspeelt. De kerstboom wordt uit het bos gehaald en bij thuiskomst blijkt het oude varken overleden. Kommer en kwel? Nee, verdriet wel, maar er is ook nieuw leven op de boerderij. Kortom, een bekende Boer Boris maar met een onverwachte twist. Gedurfd van kunstenaar Ted van Lieshout, maar dat kun je wel aan hem overlaten.
1	In Sneeuwwolf slaagt Glenn Meade er in de spanning hoog te houden, van het begin tot het einde. De menselijke (en soms onmenselijke) emoties en conflicten zijn zo realistisch weergegeven, dat je meeleeft en meevoelt met de hoofdpersonnages tijdens hun barre onderneming. Sneeuwwolf is een prachtig boek, dat je niet meer opzij kunt leggen.
1	Niels Oxen is de hoofdpersoon in de Oxenreeks van Jens Jensen, een Deense schrijver. Alhoewel de titel 'De hondenmoorden' niet een boek is dat ik zou willen lezen omdat ik niet wil lezen over martelingen of mishandelingen van dieren is dat in dit boek gelukkig niet het geval. Ja er worden honden gedood, maar geen uitgebreide scenes. Ik ben dol op Scandinavische thrillers en Jensen heeft mijn leeshonger absoluut gestild met dit boek, prachtige zinnen, mooie uitspraken maar ook humor. Vanaf het begin word je getriggerd en ben je in boek verzonken, het is net een film die aan je voorbijtrekt, al lijkt het wel of je zelf in het bos staat. De hoofdpersonen zijn prettige menselijke personen met demonen uit het verleden. Er wordt in dit boek een aantal moorden opgelost, maar er is genoeg verhaalstof voor een volgend boek waar ik met plezier naar uitkijk.
1	Ik was nieuwsgierig naar het 2e boek van Patty Stenger na haar eersteling Zuidas. Vintage hanteert een zelfde compacte en beeldende schrijfstijl maar heeft een heel andere thematiek: hoe functioneren familierelaties? wat krijg je mee en geef je door? Dit alles 'aangedreven' door een drama uit het verleden waarvan de gevolgen generaties later nog steeds voelbaar zijn. Compact geschreven, met de nodige humor, goede seks scene's (een zeldzaamheid in de Nederlandse literatuur), en invoelbaar en herkenbaar. Een aanrader en een sterk vervolg op haar debuut (de 2e roman is altijd cruciaal in de carriere van een schrijver of schrijfster)!
1	Centraal thema in dit boek is de worsteling om het wel of niet geloven in God. Sarah is getrouwd met Henry en heeft een affaire met Maurice. Een bominslag maakt een einde aan de affaire en daar begint de twijfel aan het wel of niet bestaan van toeval of van God.
1	Spotvogels is een erg leuk, grappig geschreven boek over vogels en vogelaars. Korte hoofdstukken met verhalen en brieven wisselen elkaar af. En tussendoor staan natuurlijk mooie vogelfoto's :). Het is erg herkenbaar geschreven allemaal, ik heb erg gelachen!
1	Dit is oprecht één van de mooiste boeken die ik ooit gelezen heb. Ik lees graag feelgood romans en deze blijft nog steeds, na heel veel boeken, met stip op 1 staan! Het is zoals de titel zegt, nèt even wat anders!
1	Het lezen van dit boek geeft op heel gedetailleerd niveau een inkijk in de betrokken journalistiek maar ook in de gruwelijkheden die dagelijks plaatsvinden in Congo en Rwanda. En deze ervaring is harstikke spannend en aangrijpend.
1	Prachtig coming of age verhaal over vriendschap en eenzaamheid, tegen het decor van de Italiaanse Alpen. Liefde voor de bergen en de relatie tussen een vader en zijn zoon zijn de andere componenten van dit boek.
1	een debuut en wat voor eentje!!!! Hier kunnen andere Nederlandse schrijvers een puntje aan zuigen. Spannend, sfeer....... Heerlijk. En waar ik mij vaak aan stoor bij andere Nederlandse thrillers dat het eind totaal in elkaar geflanst is, is het hier spannend tot aan het einde!!!! Lezen dus!!
1	Meeslepend verhaal wat zich afspeelt in alle hoeken en gaten van Rotterdam. Goed geschreven, smaakt naar meer!
1	Alweer het derde boek van thrillermeester Tjeerd Langstraat. Het neemt je mee door heel Europa. Gewone mensen die iets ondenkbaars overkomt. En net als z'n vorige boeken geweldige aandacht voor details waardoor de verhalen van Langstraat je meeslepen terwijl je een minitieus scherp beeld geschetst krijgt van de spannende en aangrijpende ontwikkelingen. Met de vertrouwde rechercheur Vos en spanning tot het einde. Als Langstraat een nieuwe schrijver voor je is, begin dan met zijn prijswinnende Villa Gladiola. Daarna z'n eveneens bekroonde Eeuwig Donker om dan als klap op de vuurpijl weg te zakken op de bank met zijn geweldige derde boek Räv! Ik heb weer volop genoten, zelfs een paar tranen weggepinkt en baal altijd als ik alweer aan het einde ben. Het wachten is op nummer 4.
1	spannend creepy bloedstollend en nagelbijtend. stjaa echt simone ik heb genoten. Het verhaal over een insluiper die dagenlang de gang van zaken in huis bepaald.
1	Humor en herkenning. Geweldig geschreven, leest vlot.
1	Het verhaal over Selma is goed geschreven, bizar op sommige momenten. Het is wel jammer dat de schrijfster het verhaal als een verslag heeft geschreven. Er komen vreselijke dingen in voor, maar zonder enige emotie. Het lukt je dan ook niet om in de huid te kruipen. Daarom mijn vier sterren in plaats van vijf.
1	Na de nieuwste Claire Mackintosh die mij minder beviel was deze een schot in de roos. Even door die eerste 150 bladzijdes heen en dan wordt je meegezogen in een ijzersterk verhaal met typische Bauer-personages in een Ragdoll-achtig scenario waar in ( in tegenstekling tot in dat boek) ik wel mee kun. Wat mij betreft ook superieur aan dat over-hypte boek
1	Het is een spannend en zielig boek, over pesten. Je wordt meegenomen naar een wereld waar pesten afschuwelijk is. Een goed boek van Carry Slee.
1	Onbedoeld en waarschijnlijk ook on gewild laat Mak in dit boek zien waarom Trump in 2016 de Amerikaanse verkieizingen won. Zijn trip voert hem door "fly-over-country", het vergeten deel van Amerika
1	De hoofdpersonen zijn eerst allemaal afzonderlijk en later een geheel. De gruwelzaken uit de oorlog met een romantische inslag zonder afbreuk te doen aan de ernst en wandaden van de oorlog.
1	Het was lang geleden - te lang zo blijkt duidelijk - dat ik nog een boek van Nicci French had gelezen. "Blauwe maandag" bracht hier gelukkig verandering in. Dit boek was echt heel goed, alle personages zijn zeer goed uitgewerkt. Het verhaal is heel gedetailleerd maar op geen enkele manier saai of langdradig. De personages zijn echt beklijvend en het verhaal neemt je helemaal mee. Je wordt echt meegezogen en kan niet stoppen met lezen. Het bezoek bezorgde me meermaals kippenvel, en het is niet elke schrijver gegeven om dergelijk effect te kunnen bekomen. Ik wil absoluut het vervolg uit deze Frieda Klein serie lezen. Ik hou wel van de psychologische insteek, die vaak opduikt in de boeken van Nicci French en de boeken echt een meerwaarde geeft. Een boek van het allerhoogste niveau.
1	Wat een aangrijpend verhaal! Heel indrukwekkend om te lezen hoe Kim de tijd voor en na de transplantatie heeft ervaren. Ik was al overtuigd van het belang van donor zijn, nu ben ik dat nog meer...
1	Ik heb hier niets aan toe te voegen. Schitterend boek gewoon, je wordt helemaal ondergedompeld in de middeleeuwse sfeer. Ook de andere boeken van Maitland (ik heb er tot nu toe drie gelezen) zijn zeer de moeite. Haar boeken vervelen geen moment. Ik wacht met spanning op haar nieuwe boek 'The Falcons of Fire and Ice', dat zeer binnenkort uitkomt. Jammer dat ze tot nu toe nog zo weinig bekend is in de 'Nederlanden'.
1	Haar eerste boek, Nachtschade, kon mij niet echt overtuigen. Ik vond het verhaal wel goed, maar weinig origineel. Dit in tegenstelling tot Zoenoffer. Hiermee weet Slaughter mij te overtuigen van haar talent. De manier waarop ze het delicate thema in het verhaal heeft uitgewerkt, maakte een grote indruk op mij.
1	Zeer goed geschreven, meeslepend verhaal over een jonge vrouw. Het is spannend tot de laatste bladzijde. Je wilt weten hoe het afloopt. Ook geeft het een goed beeld van hoe iemand wil zijn tegenover hoe diegene Denkt te willen zijn. Eye-opener!
1	Ik ben van mezelf erg moeilijk met boeken uitlezen, omdat ik nogal een slechte concentratie heb. Echter, heb ik dit boek voor mijn doen erg snel uitgelezen en dat wilt zeker wat zeggen! Ik vind het een erg goed boek met een lekker lopend verhaal. Het is niet te langdradig en je gaat goed mee in de flow!
1	Aan het begin twijfelde ik of ik verder wilde lezen. Ik vond het langdradig en saai. Ik vond het tegenvallen en had er meer van verwacht. Toch heb ik doorgezet en bleek dit boek één van de mooiste die ik ooit heb gelezen. Dus zeker de moeite waard.
1	Wat een goed verhaal weer van Siska Mulder, met recht een psychologische thriller. Overtuigende personages en een prettige schrijfstijl. Ik heb ook Doof en Na Delphine gelezen maar vond deze toch wel de beste.
1	Donna Tartt weet de aandacht 925 pagina's lang vast te houden. Wat een spannend verhaal! Prachtig taalgebruik en bijzonder sfeervolle beschrijvingen van de omgeving waar het verhaal zich afspeelt. Misschien hebben sommige recensenten gelijk dat het allemaal wel iets minder uitgebreid had gekund, maar ik vond het boek boeiend tot de laatste bladzijde. Echt een aanrader!
1	Dit is het tweede boek van Tess dat ik gelezen heb, ik had nooit gedacht dat haar boeken mij zo zouden bevallen, ik ben normaal helemaal niet zo van de misdaadboeken met een rechercheur etc. maar Tess weet me gewoon te boeien. Ik vond het wel wat lang duren voordat alles op zijn plek viel. Maar desondanks heb ik zeker genoten van dit boek. Ik ga zeker meer lezen van Tess.
1	Hij had altijd gedacht dat hij in bijna tachtig jaar enig uitsluitsel zou krijgen over de vraag waartoe je eigenlijk op aarde was. Maar nu wist hij dat het leven je voor de gek hield. Dit is een citaat uit het mooie boek van de jeugdjaren van Joachim Fest en over zijn vader, een leraar in Berlijn. Hitler komt aan de macht en veel veranderd er in de maatschappij. Fest verzet zich koppig tegen de nieuwe maatschappij en wordt zelfs ontslagen door de rector. Mensen die te vertrouwen waren veranderen plots van gedachten en waaien met de nieuwe wind mee. Sommigen om hun hachje te redden en anderen uit opportunisme. Het is een moeilijke tijd voor mensen die hunzelf willen zijn. Het is een zeer mooi boek, met als enig nadeel dat er veel passages in voorkomen die verwijzen naar muziek en literatuur en enige kennis is wel aan te raden. Ik heb deze stukken overgeslagen. Dit boek is vooral bijzonder belangrijk over hoe een man die zijn rug recht hield alsnog de kracht vond om tegen alle redelijkheid in toch zijn weg wist te vinden.
1	Schuld is een jeugdboek, maar zeker goed en makkelijk leesbaar voor de volwassenen. Een boek wat gaat over de paranormale gave van Zoë, maar wat totaal niet storend en overheersend is, vind ik. Het leest als een trein en is weer heerlijk vlot geschreven door Simone van der Vlugt!
1	De Moederbanden is een boek waarin ik niet kon stoppen met lezen. Prachtig geschreven verhaallijnen over het katholieke benepen Brabant, hechte familiebanden, muziek, stilte en euthanasie. Maar het is meer dan dat alleen. De spanning is continue voelbaar. Je wil weten wat het verzwegen feit is. De dood is een rode draad in het boek, maar ook het vieren van het leven. Ik heb genoten, dit boek wil je lezen!
1	Geweldig boek weer! Vind het gewoon jammer dat ik het boek al uit heb...
1	Het is zo'n heerlijk boek waarbij je jezelf makkelijk kunt verplaatsen in de hoofdpersoon. Familie, liefde, politiek, het zit er allemaal in. Je wil haar helpen, ook in het kasteel zijn en je begrijpt haar keuze's. Ik had het boek behoorlijk snel uit en ben zodra ik mijn vrije dag had naar de winkel gefietst voor deel 2!
1	Het Geheim van de Alchemist is weer een schitterende actiethriller over Ben Hope. Het is een boek dat je in een ruk uitleest, net als bij Het Mozartcomplot. Dit doet naar meer verlangen. Alleen jammer dat er maar 3 boeken vertaald werden.
1	Teun van de Keuken is opgegroeid in de jaren tachtig. Een tijd waarin ik zelf midden in de puberteit zat en er van alles gebeurde. Crisis, werkeloosheid, woningnood, krakersrellen, de turbulente Kroning van Beatrix, de vredesdemonstraties. Heel herkenbaar. Ook al ben ik anders opgegroeid; zijn ouders zijn niet met die van mij te vergelijken, het toenmalige linkse, intellectuele milieu is mij welbekend. Ik vind het knap hoe hij met de nodige afstand zijn jeugd beziet. Met humor, beeldend en treffend schetst hij zijn persoonlijke geschiedenis. Niet veroordelend, maar tussen de regels liggen de vraagtekens en onbeantwoorde vragen. Over opvoeden bijvoorbeeld.
1	Ik sluit me aan bij de reeds lange lijst van goede recensies. Wederom een fantastisch boek van Elisabeth George. Ik heb nu een aantal boeken van haar gelezen en ik vind ze stuk voor stuk toppers. In dit boek "vomaakte stilte" word je van begin af aan meegesleept in de jacht op een seriemoordenaar. Deze seriemoordenaar die zich Fu noemt, heeft het voorzien op jonge jongens die in aanraking zijn geweest met justitie. Het spoor leidt al snel naar een opvangcentrum waar men deze jongens op de goede weg probeert te krijgen. Tijdens het gehele onderzoek wordt inspecteur Lynley dwars gezeten door zijn chef Hillier, en door de pers die zich van Hillier met het onderzoek mag bemoeien. Het hele boek door heb je geen idee wie nu deze seriemoordenaar Fu is, pas helemaal op het einde komt de ontknoping. Een paar kleine minpuntjes vond ik dat deze ontknoping niet mega spectaculair is zoals in veel van haar andere boeken. Ook komen in het begin van het verhaal een aantal personen/mogelijke verdachten voor, die langzaam aan uit het verhaal verdwijnen zonder verklaring. Het verhaal had naar mijn idee wel iets korter gekund, maar ja, dat is nu eenmaal de schrijfstijl van Elisabeth George.
1	Standaardafwijking is een erg grappig feelgoodboek over het huwelijk en het gezinsleven. Het verhaal wordt verteld vanuit het standpunt van de 56-jarige Graham, die bewijst dat tegengestelden elkaar wel degelijk aantrekken. Waar hij doordeweeks, ja zelfs een beetje saai en wispelturig genoemd kan worden, is zijn 15 jaar jongere vrouw Audra levenslustig, extreem sociaal en gedreven. Hoewel haar gedrag hem voortdurend verbijstert, kan hij zijn bewondering voor haar onmogelijk verstoppen. Met de eerste scÃ¨ne in het boek, waarin Graham en Audra samen boodschappen doen, heeft Katherine Heiny meteen de lezer die van humor houdt op de hand. De situatie is hilarisch, maar gaat niet ten koste van Graham of Audra. Hoewel je om allebei moet lachen, blijven ze sympathiek. Doordat de auteur deze balans tot het einde weet te behouden, ontstaat een ontroerend, warm verhaal dat geen seconde verveelt.
1	Schitterend en indringend geschreven roman over de kleine en grote drama's die elk gezin, elke familie kent. Ik ben een fan aan het worden van Anna Enquist.
1	Een topthriller, echt vijf sterren waard! Nele Neuhaus weet de spanning door het hele verhaal goed vast te houden. Het boek heb ik in een paar dagen gelezen, zo verslavend was het.
1	Ik heb het boek mede ook gelezen omdat de flaptekst mij direct aansprak. Het boek leest vlot weg. Ik vind het ook een geschikt boek voor mensen die worstelen of vastzitten in hun rouwverwerking. De schrijfster beschrijft op een mooie manier hoe daarmee om te gaan of tegenaan te kijken.
1	Eigenlijk IS dit boek geen trilogie: Roth heeft drie romans geschreven met David Kepesh in de hoofdrol, maar met vele jaren ertussen en zonder de bedoeling hier een trilogie van te maken. Maar het is wel heel aardig om alle drie boeken achter elkaar te lezen. In de eerste roman, De borst, is de hoofdpersoon in een vrouwenborst veranderd: zo sterk is zijn obsessie met liefde en seks. In de tweede, Professor van de begeerte , draait het dan om de voorgeschiedenis: de worsteling van Kepesh met zijn eigen uitzinnige begeerte, waar hij deels aan kapot gaat maar die ook de kern van zijn leven is. Adembenemend beschreven, vind ik: dit tweede boek vind ik ook het beste van de drie. Het vele jaren later geschreven Een stervend dier tapt echter uit een ander vaatje (wat die flaptekst zegt is echt onzin): de nu veel oudere Kepesh worstelt nu vooral met zijn sterfelijkheid en met lichamelijk verval, die ook zwaar ten koste gaat van liefde en seks. Dit laatste boek is tevens een mooie meditatie over hoe de Amerikaanse cultuur succes en mannelijkheid vooropzet, en daarbij de menselijke kwetsbaarheid en sterfelijkheid verdringt. Ook is het een mooi pleidooi om meer aandacht aan die kwetsbaarheid en sterfelijkheid te geven. Die meditatie en dit pleidooi wint aan kracht als je de eerdere twee Kepesh-boeken kent, en die eerdere twee Kepesh-boeken winnen weer aan diepte als je het laatste Kepesh-boek kent. Dus is het inderdaad wel een goed idee deze die boeken in een band uit te geven, ook al heeft Roth het nooit als trilogie bedoeld.
1	Recensie voor het boek “Belofte van Licht” van Jolanda de Faria “Belofte van Licht” is de vervolgroman op haar succesvolle debuut “Verborgen bloesem” met een meeslepende en zorgvuldig opgebouwde verhaallijn waarbij het Evangelie een sleutelrol vervult. De personages zijn zo beeldend beschreven dat ze letterlijk op mijn netvlies verschijnen. Ik las het boek in een ruk uit. Diep vanbinnen wilde ik het boek helemaal niet uitlezen omdat ik dan weer moest wachten op een nieuw boek. Gelukkig is er inmiddels een nieuw boek verschenen met de titel “Hij kent mijn naam.” Belofte van Licht heeft een goed plot, een romantische inslag maar biedt ook hoop en houvast. Ik beveel het boek van harte aan voor een heerlijke middag op de bank met een kop thee en een dekentje. Hartelijke groet namens de recensente Esther Scholten (auteur van het boek “Liefde door scherven heen”)
1	Wat een enig boek weer. Wasco is een sympathiek streepjesmuisje. Iedereen zou toch juist anders willen zijn zodra je die schattige Wasco ziet. Het is een mooi groot boek van goede kwaliteit. Mijn dochtertje Eline, van 7 jaar oud, smult van elk boek van deze schrijfster. Elke avond gaan de inmiddels 4 prentenboeken mee naar bed en worden nog even aandachtig gelezen voor het slapen gaan. Mooie illustraties, een leuk en leerzaam verhaal. Echt een aanrader.
1	Het boek speelt zich af in het verleden en het heden. Beide verhaallijnen zijn spannend en pakkend. Het leuk e is dat de 2 verhaallijnen zich aan het eind samenvoegen tot een verrassend slot. Evenbeeld is het een fijn boek om te lezen.
1	Weer een heel goed boek van Elizabeth George. Ik ben al een fan van deze schrijfster en dit boek is wederom erg goed. Twee jonge mensen worden dood gevonden op de hei. Lynley gaat er naar toe en al gauw blijkt dat het meisje een leven heeft gehad waarbij ze wat vijanden heeft gemaakt. Het onderzoek richt zich dan ook op haar leven. Alle details worden onderzocht. Barbara Havers is gedegradeerd tot agent, maar dat laat ze zich niet weerhouden door toch met het onderzoek mee te doen. Zij botst hierdoor steeds met Lynley. In het begin vroeg ik me af wat het proloog nou eigenlijk met het verhaal te maken heeft, maar pas na blz 400 wordt het duidelijk. Verder loopt het verhaal goed door, er zit eigenlijk geen saai stuk in het boek en het boek is 644 blz dus dat wil wel wat zeggen... Een aanrader dus!
1	Ik ben al een tijdje aan het twijfelen of ik de boeken van de Warrior Cats wilde kopen. Toen dit boekje uit kwam was het voor mij een mooie manier om eraan te proeven. En nu ben ik verkocht. Die arme Hemel clan en die rottige tweebenen.
1	Mijn eerste kennismaking met deze auteur Max Bentow, volgens mij ook het eerste boek wat in NL vertaald is. En ik vond het een geweldig boek! Was niet te stoppen in dit boek, heerlijk spannend eigenlijk het hele boek door! Een geweldige hoofdpersoon -> Nils Trojan en een dader die een spoor van moorden achterlaat en ongrijpbaar lijkt! Aanrader!! Van mij mag het andere boek ook snel in NL vertaling uitkomen!
1	Vrijdag, zodra als ik kon meteen begonnen met lezen. Ik had het boekje gekregen bij de lunchinterview van bol.com met Tess Gerritsen zelf. Doordat ik de achtergrond van het verhaal wist, kon ik helemaal niet meer wachten. Het boekje is makkelijk leesbaar, en als je doorleest zo uit. Ik baalde er echt van dat het maar 100 blz. waren, het had van mij een heel boek mogen zijn. Tess Gerritsen bewijst dat ze ook hele goede korte verhalen kan schrijven, met dezelfde spanning als haar andere boeken. Echt een aanrader.
1	Het boek is exact wat je verwacht. Het geeft een open en eerlijk inkijkje achter de schermen van Voetbal International. Lomp, eerlijk en met de hart op de tong. Niets en niemand wordt gespaard, alles wordt uitgesproken, net als aan tafel.. Dat geeft een tof inkijkje in vele inside jokes die op maandag- en vrijdagavond. Een must voor iedere VI-fan. :-)
1	Ik heb van dit boek genoten. Het is het eerste boek dat ik van hem lees, maar ik heb nu zeker zin om meer van zijn boeken te verslinden. Ik vind het ook heel leuk hoe de laatste woorden in het verhaal werden verwerkt.
1	Wat vind ik "Wonder" een wonderschoon boek! Toen ik het zag, wist ik gelijk dat ik het wilde lezen. De kaft en de omschrijving spraken mij erg aan en nu ik het gelezen heb, kan ik zeggen dat het mij zeker niet is tegengevallen. Eerst dacht ik dat het verhaal alleen vanuit August's perspectief geschreven is. Later werd duidelijk dat er meerdere mensen aan het woord komen. Eerst was ik hier niet zo enthousiast over, maar toen ik verder las, vond ik het wel fijn. Het geeft vaak weer een andere kijk op dingen en je leert de mensen om August heen beter kennen. Het boek leest heerlijk weg en het is soms erg verdrietig, maar het bevat ook humor en mooie, waardevolle levenslessen. De personages komen tot leven, het werden echte mensen voor mij, en August heeft mijn hart gestolen. Ik heb hem voorgoed in mijn hart gesloten. Het verhaal heeft mij geraakt en mij weer iets wijzer gemaakt. Vijf sterren!
1	Een heel aantrekkelijk boek! Soms wil je het boek even opzij leggen voor een saai stuk maar dat is maar even en daarna is het terug boeiend, romantisch, spannend, triestig,.... het komt er allemaal in voor. Men kan de dingen héél goed voorstellen en zichzelf in de persoon van John inleven. Prachtig geschreven maar ik vind het wel een heel spijtig einde. 'k zal vlug nog een boek van hem lezen want dit was het eerste en wel zeer goed boek.
1	Een speciaal soort thriller waarvan je echt niet weet hoe het gaat eindigen en wat nu juist werkelijkheid is en wat niet...
1	Midden in een relatiecrisis ben ik dit boek gaan lezen. En hoewel het boeddhisme geen makkelijke oplossing heeft voor mijn verdriet (ik moet het namelijk aanschouwen in plaats van ervoor weglopen), zorgde dit boek er wel voor dat ik eindelijk het nut inzie van mediteren. En nu maar volhouden. Aanrader!
1	Eggers is terug! Hij vertelt het verhaal van Mokhtar, een Amerikaanse jongen met Jemenitische komaf, die de Jemenitische koffie weer op de kaart wil zetten. Knap hoe Eggers een non-fictie verhaal vertelt als een vlotte roman. Mokhtar komt met een plan waarmee hij de omstandigheden voor het product en de boeren wil verbeteren. Hij vertrekt naar Jemen, waar de burgeroorlog uitbreekt en het een spannend verslag wordt met aanhoudingen en kogels. Dit boek heeft het allemaal, ga dit lezen!
1	Wat een mooi boek. Zo prachtig geschreven. Zo krachtig! Ik kijk al heel lang geboeid naar mensen met autisme. Autisme fascineert me. Het is bij ieder mens zo anders, zo moeilijk beschrijfbaar, zo moeilijk begrijpbaar. Belinda die BV is en (ex) echtgenote van Rob De Nys heeft het vanwege haar bekendheid dan nog moeilijker in de maatschappij om zo onopvallend mogelijk met de opvallende Yoshi om te gaan. Mensen staat direct met hun oordeel klaar. Maar Belinda lijkt me zo een sterke vrouw en zo een liefdevolle moeder. Ze schrijft ook prachtig! Hoeveel ellende ze ook meemaakt, ik heb zo vaak luidop zitten lachen met alle doffe miserie die ze meemaakte. Ze kan van de grootste miserie humor maken en daar heeft Yoshi het heel erg mee getroffen. Yoshi mag ontzettend dankbaar zijn om Belinda als moeder te hebben. Door de dagelijkse beslommeringen te beschrijven (en dat kan Belinda ontzettend goed) is voor mij dit boek het helderste, het meest leerzame boek dat ik ooit al over autisme heb gelezen. Prachtig en krachtig! Een aanrader, zowel voor fictie als non-fictie liefhebbers.
1	Maak dat je wegkomt is niet wat je noemt een bloedstollende thriller. Maar wel een erg sfeervol, spannend boek. Vargas schetst het leven op en rond een fictief plein in Parijs. Een aantal van de personages zijn behoorlijk rare snuiters die weggelopen lijken uit het Parijs van Amélie Poulain. Ook de keuze voor de Zwarte Dood als thema is origineel. Zeer de moeite.
1	Misteriose was mijn eerste Arne Dahl en heeft mij verrast! Het verhaal is erg origineel en zit redelijk goed in elkaar. Je maakt in dit eerste "A-team" boek kennis met de leden van een speciale eenheid die wordt opgericht naar aanleiding van een reeks moorden op belangrijke zakenlieden. De ontknoping is gebaseerd op net iets te veel toeval maar dat maakt het leesplezier niet minder.
1	Daniken schrijft over verrassende vondsten, die aan elkaar gelinkt een wonderlijke eenheid vormen. Een oeroude samenhang tussen dingen en gebeurtenissen die ik nooit eerder vernomen heb. Het opent mijn ogen voor onbegrensde mogelijkheden. Ook voor mijzelf.
1	Dit boek heb ik ‘gelezen’ als luisterboek. Mijn eerste ervaring met luisterboeken. Ik werd direct gegrepen, door de stem die het verhaal vertelt en door het stukje geschiedenis waar ik nog nooit van heb gehoord. Triest hoe deze afstammelingen hebben moeten strijden om de erkenning van de heldendaden die hun vader heeft verricht in de Tweede Wereldoorlog. Jan Zwartendijk is een held, een man die zijn eigen belangen ondergeschikt vond aan die van anderen: ‘zijn Joden’. Wat fijn dat 95% de oorlog door Jan en Sugihara heeft weten te overleven. Ik heb dit boek beluisterd met regelmatig een brok in mijn keel en tranen in mijn ogen. Werkelijk prachtig!
1	Een young-adult boek voor degene die in intieme kring iemand heeft verloren. De hoofdpersoon heeft zijn zus verloren en worstelt met zijn eigen verdriet maar ook zijn onzekerheid wat zijn plaats is in de nieuwe familie situatie. Moeder geeft zich zelf de schuld, vader verstopt zich in veel werken. En dan zijn vrienden nog die gewoon doorgaan met van tiener volwassen worden. Meedoen met pesten of buitengesloten worden.Proberen je verbroken relatie met je meisje te herstellen. Heftige keuzes als je die moet maken als je gebroken bent van verdriet. Gelukkig is er nog de kamer van Ivona met haar cd installatie en haar klassieke muziek. Hierin kan hij vluchten.
1	Ontroerend mooi, eerlijk boek. Na jaren geleden het boek van haar moeder gelezen te hebben was ik erg benieuwd naar het verhaal van de dochter. Het is een mooi beschreven, liefdevol boek en een echte aanrader als je het boek van haar moeder hebt gelezen.
1	De vriendschap tussen twee meisjes gedurende ongeveer 30 jaar. De opbouw van het verhaal is boeiend, dat je door blijft lezen om maar te weten te komen hoe de vriendschap zich gaat ontwikkelen of zal gaan eindigen. Naast het beschrijven van deze relatie komen ook meer (filosofische) zaken aan de orde, waar je als lezer even bij stil kunt staan.
1	Een prachtige roman van Modiano. Ditmaal vormt het Parijse café de Condé het startpunt van het verhaal, dat draait om het het meisje Louki, dat op een avond opduikt aan een tafeltje achterin de zaak. Vier personages vertellen over de verschillende perioden uit haar leven (waaronder Louki zelf). Stukje bij beetje ontrafelt Modiano het leven van Louki, maar er blijft altijd wat mist hangen. Zodat je aan het einde nog steeds afvraagt of haar dood te voorkomen was geweest. Ik heb genoten van de prachtige sfeerbeelden die Modiano weet op te wekken, maar vooral ook van schilderachtige reeks bijpersonages, die met een ingewikkeld web met elkaar verbonden zijn en de indruk wekken dat zelfs in de grote stad iedereen iedereen kent.
1	Tweede deel in de Lucy Kincaid serie. Behoorlijk spannend en het verhaal verloopt in een goed tempo. Wacht met smart op deel 3
1	Een boek 'Boven Water' over de vermissing van de tante van de schrijfster "de politiezaak Gretha Veldthuis". Een bijzondere zaak die niet alleen de inwoners van Zuidbroek wekenlang in de ban hield, maar zeker ook de politiemensen van de Basiseenheid Veendam en ondersteunende diensten. Het boek zal naar verwachting (na de speciale presentatie op 2 december 2011 20.00u Hotel Hulzebos Zuidbroek)grote belangstelling genieten.
1	Heerlijk luchtige chicklit voor tussendoor, ik heb me goed vermaakt met dit boek!
1	Weeral een spannend verhaal waarvan je wil weten hoe het zal aflopen. Ik had helemaal in het begin een vermoeden, maar je moet echt tot op het eind wachten om te weten hoe de vork aan de steel zit. Mijn vermoeden zat er gedeeltelijk naast. Sommige zaken hou je echt niet voor mogelijk en zie je totaal niet aankomen.
1	Dit boek kreeg ik cadeau en de voorkant schrok mij af om het te lezen. Op zich ben ik geen voorstander van thrillers, omdat ik niet tegen 'bloed' kan. Dit leek mij een thriller pur sang zelfs, in de letterlijke betekenis van het Franse woord sang. Toch kreeg ik interesse toen ik de historische roman Vrij man van Nelleke Noordervliet las. Ons vaderlands Gouden verleden kwam daar al tot leven en ik werd nieuwsgierig naar de geboorte van deze 'Ware Vrijheid' in Nederland en wat deze nu werkelijk wereldwijd betekende. Hiervoor was mij niet bekend dat ons liberalisme in deze Gouden Eeuw in Nederland zijn kiem vindt. De schrijver gaat met wetenschappelijke precisie op zoek naar de moordenaars van Johan en Cornelis de Witt. Waardoor er meer aan het licht komt dan wie deze moordenaars in werkelijkheid geweest zijn. Ook waardoor onze constitutie is geworden zoals ze nu is. Een koningshuis én Staten Generaal. "Als twee honden vechten om een been gaat de derde er mee heen", blijkt. De gelukkige derde werd het volk in Nederland uiteindelijk. Toen was er voornamelijk verdeeldheid tussen staatsgezinden en prinsgezinden. Er was ook één republiek na de overheersing van de Spanjaard, maar nog lang geen één Nederlands volk. De Nederlanden bleek de verbinding te vinden onder de kapstok van het religieus vrijgevochten Prinsdom van Oranje. Het werd pas een Koninkrijk onder Oranje vanaf 1815, maar slechts onder supervisie van aanvankelijk de adel en naderhand het volk via stemrecht. Het verschil werd mij in dit boek ook duidelijk tussen een gekozen regering en een ingewijd vorst. In deze tijd werd de macht op onze bodem uitgevochten en beslist in het voordeel van onze individuele rechten als vrij mens. De moord op de gebroeders de Witt was heel wel mogelijk een politieke moord en geen volksgericht zoals ik geleerd heb. Ze werden de zondebokken voor onze huidige constitutie. Het meest bekende en ongekend gruwelijke offer voor onze democratie. Heel interessant boek. Heel leuk ook om te lezen.
1	Super goed boek vond ik het. Je leest er zo door heen en is lekker spannend !
1	Jaren terug heb ik dit boek gelezen en het is mij altijd bij gebleven, Een prachtig ontroerend verhaal.
1	Ik erger me heel snel aan de schrijfstijl die thrillers hanteren. Meestal lijken de zinnen uit leerboekjes voor de lagere school weggelopen. IJslands Gambiet daarentegen vond ik een verrukking om te lezen. Mooi, gelaagd proza met elk woord op de juiste plaats. De verhaallijn was op het einde wel wat voorspelbaar, maar de ingenieuze opbouw en intrigerende personages maakten dit ruimschoots goed. Lezen dit boek. Geen hype dit, gewoon steengoed!
1	Het menselijk lichaam gaat over Allessandro Egitto, legerarts in Afghanistan, die vanaf zijn geboorte door zijn ouders in de schaduw werd gesteld van zijn oudere zus. Als volwassene wordt hij nog dagelijks geconfronteerd met zijn gebrek aan zelfvertrouwen. In Afghanistan dragen echter alle soldaten een verleden met zich mee. Het menselijk lichaam is meer dan enkel een oorlogsverhaal over Afghanistan; alle personages staan namelijk ook voor een innerlijke strijd. Een verhaal over de psyche van de eenzame mens, qua thematiek en schrijfstijl net zo mooi als Paolo Giordano’s debuut De Eenzaamheid van de Priemgetallen.
1	Van de Lacey Flint serie had ik eerder al wel Nachtmerries gelezen, dat heeft echter niet zo'n indruk achtergelaten als Blijf waar je bent. Dit is een thriller die met kop en schouders boven de rest uitsteekt. De schrijfstijl van Sharon Bolton is vloeiend en erg toegankelijk. Haar personages, vooral het jongetje Barney, zijn boeiend en realistisch uitgewerkt en de plot is waterdicht. Daarnaast beheerst ze duidelijk de kunst van de plotwendingen, want je wordt diverse keren op het verkeerde been gezet en de ontknoping komt dan alsnog als een complete verrassing. Blijf waar je bent is een thriller vol vaart met een sterke spannings- en plotopbouw en echt onmogelijk om weg te leggen.
1	Geweldige serie is Twilight, absolute aanrader! Ik heb eerst de films gezien, maar was alsnog nieuwsgierig naar de boeken. Mooie mix van fantasie, liefde, drama & spanning. Mooi geschreven verhaal, goed uitgewerkte en boeiende personages. Even lekker in een andere wereld! Deze schrijfster weet je vanaf het begin in het verhaal te trekken en je te fascineren. Dit smaakt naar meer! Ben dan ook erg benieuwd naar de vervolg boeken.
1	Piep zei de muis is het tweede deel van de Helen Grace serie. In een leegstaand huis wordt een lichaam gevonden dat op gruwelijke wijze vermoord blijkt te zijn. Niet veel later wordt er een pakketje bezorgd bij zijn vrouw en kinderen. Wie heeft het voorzien op getrouwde mannen die prostituees bezoeken? Weer een spannend verhaal wat je aandacht tot het einde toe vasthoudt.
1	Het verhaal in ‘de man van goede hoop’ is het verhaal van Asad Hirsi Abdullahi. Asad is geboren in Mogadishu, Somalië. Zijn vroege jeugd is gelukkig, hij heeft een lieve moeder en een hardwerkende vader. In 1991, hij denkt zelf dat hij toen 8 jaar was, verandert zijn hele wereld. Zijn vader is spoorloos verdwenen, is hij vermoord, gevangen genomen? Niemand weet het. Zijn moeder wordt voor de ogen van haar kinderen vermoord. Samen met familieleden slaan de kinderen op de vlucht. Asad gaat met zijn zusje en een oom mee. Al in een van de eerste steden waar ze op hun vlucht door heen komen, verliest hij zijn familieleden uit het oog, hij staat er vanaf dan helemaal alleen voor. We volgen Asad op zijn vlucht naar Kenia, naar Ethiopië en naar Zuid-Afrika. Op die vlucht leer je als lezer veel over de Somalische cultuur, de familieclans die maken dat er altijd wel familie van je in de buurt is. Die familie zorgt helemaal niet zo goed voor Asad, zo laten ze hem zo maar alleen achter in een vluchtelingendorp. Asad komt overal geweld tegen, hij is nergens veilig en is nergens thuis. Wanhopig is hij steeds op zoek naar een oord waar het beter is, waar hij een toekomst op kan bouwen. In Ethiopië trouwt hij met een vrouw die een stuk ouder is, ze bouwen samen een redelijk goed leven op maar voor Asad is het niet genoeg, hij wil naar Zuid-Afrika, het land waar je rijk kan worden. Opnieuw volgen we Asad op zijn illegale weg naar Zuid-Afrika, we zien hoe de vluchtelingen uitgemolken worden door mensensmokkelaars en corrupte ambtenaren. Het lukt hem om in Zuid-Afrika te komen en wonder boven wonder wordt hij daar herenigd met een zijn ooms. Die weet te vertellen dat de vader van Asad hem jaren lang gezocht heeft,wrang genoeg heeft Asad jaren in de buurt van zijn vader gewoond zonder het te weten, helaas is zijn vader recentelijk overleden. Ook in Zuid-Afrika vindt Asad niet het geluk waarop hij blijft hopen. Hij gaat werken in de winkel van zijn oom, begint even later zelf een winkel samen met een partner een winkel in een van de vele townships. De arme zwarte bevolking in Zuid-Afrika keert zich tegen de zwarte immigranten uit o.a. Somalië , deze situatie escaleert snel, er wordt geweld gebruikt, geplunderd en gemoord. De oom van Assad is een van de eerste slachtoffers, Zuid-Afrika blijkt niet het beloofde land te zijn. Assad geeft niet op en blijft goede hoop houden op een goede toekomst voor hem en zijn gezinsleden……..
1	dit is inderdaad een vervolg op Mag het een maatje meer zijn. maar het is prima zelfstandig te lezen. het is een chicklit met een klein speurderssausje erover!
1	Vreemde wereld, gruwelijke scenes, met diepgang, veel metaforen om over na te denken, . En je wil steeds verder lezen, weten hoe het verdergaat...nieuwsgierig naar het vervolg
1	Een echt spannend boek, van begin tot het einde. Heel mooi geschreven, het verhaal zelf gaat over paranormale verschijnselen die ook de zoveelste gouvernante van 2 kinderen ondervindt.
1	Prachtig indrukwekkend boek, dat me zal blijven heugen.
1	Wij komen al 17 jaar op Kreta en wilde het boek om dingen te herkennen. Toen ik eenmaal in het boek begon, kon ik niet meer stoppen. Natuurlijk herkende ik dingen maar daar ging het al lang niet meer om! Het verhaal neemt je mee! Je kunt niet meer stoppen als je er in begint! Karin ik heb heel veel respect voor je en hoop dat je heel gelukkig word! Of dat nu hier is of op Kreta!
1	Spannend geschreven en mooi hoe de psychologie van de kinderen naar voren komt. Wie de dader was, was wel wat voorspelbaar en kwam dus niet als een verrassing. Maar dat kan ook komen doordat ik vaak en graag thrillers en whodunnits lees en het 'trucje' inmiddels wel ken.
1	Deze prachtige, zeer verzorgde en vooral pure roman speelt zich af in verzorgingshuis Beth Varda. In dit huis, geïnspireerd door Casa Verdi in Milaan, krijgen oude joodse musici zorg op maat. Vanaf de eerste bladzijde word ik meegetrokken in de zielenroerselen van Selma, zij woont met haar man Hajo in Beth Varda, Hajo’s gezondheid is zeer slecht en hij komt al snel te overlijden. De ontroerende manier waarop Tsafrira Levy het verdriet van Selma, hun goede vriend Asjer alsmede het overlijden van Hajo beschrijft heeft mijn in 1 klap fan gemaakt van haar schrijfwerk. Kwetsbaarheid, zelfreflectie en humor gecombineerd met “gewone” leven in een verzorgingshuis zijn de hoofdingrediënten van dit boek. Dit alles overgoten met een mooie saus van het joodse geloof en tradities, ik heb gesmuld van dit pareltje!
1	Ja hoor, Stephen King flikt het weer eenmaal begonnen kon ik echt niet stoppen met lezen! Binnen twee dagen heb ik het dan ook uitgelezen.King schrijft zo dat je als lezer echt helemaal in het verhaal zit, het verhaal is spannend, , ontroerend en ook betrapte ik me er regelmatig op dat ik hardop zat te lachen! Zo jammer dat ik het uit heb!
1	Wauw! Echt een lekker boek, ik had het binnen 1,5 dag uit! Het 'pakt' meteen vanaf het eerste hoofdstuk en vanaf dan wil je alleen maar vérder lezen!!! Het is een spannend, vlot verhaal en je leeft met alles mee. Ik raakte ook bijna gefrustreerd van die stukken over die sekte. :) Dit vraagt naar meer, ik ga het volgende boek ook kopen!!!
1	Ik had de cursus op Coursera.org gevolgd. Ik heb erg genoten van deze cursus. Daarom wou ik dit boek ook eens lezen en zoals in het begin van het boek wordt aangegeven, komt alles uit de cursus terug in het boek. Ik vond het wel een verademing om het nu in het Nederlands te kunnen lezen, zodat enkele nuances toch duidelijker werden.
1	Boeken als deze kom ik niet vaak tegen. Het begin is verwarrend maar grijpt je onwijs bij de keel. Het taalgebruik is bijzonder en gaat diep waardoor je ieder woord meeleeft. Het einde is bevredigend, maar maakt ook nieuwsgierig naar de rest van de serie.
1	Jude en Noah zijn een tweeling van dertien jaar oud als het verhaal begint. Noah houdt van kunst en wil later graag naar een kunstacademie genaamd ASK, Jude houdt van sporten en maakt snel vrienden. Het boek switcht tussen Noah als dertien jarige jongen die er probeert achter te komen wie hij is en alles probeert te doen om op ASK te komen. drie jaar later zien we het vanuit Jude's ogen. Noah en Jude zijn niet alleen uit elkaar gegroeid maar ook zijn ze totaal verschillend, Jude zit op ASK en is bezig met kunst, terwijl Noah de populaire jongen is die er nu helemaal bij hoort. het is geweldig om te zien hoe het verhaal van Noah en Jude zich afspeelt. De dingen die er in gebeuren had ik nooit verwachten, mensen staan dichterbij elkaar dan ze denken. Meestal verrassen boek mij nooit zo, ik weet het einde meestal al te voorspellen maar met dit boek stond ik versteld over hoe anders dingen waren dan ze leken. Het boek is zeker een aanrader. Als het kon zou ik hem iedereen willen laten lezen. Het verhaal is te bijzonder om niet met iedereen gedeeld te worden.
1	Het smelt is met uiterste precisie beschreven. Geen enkel (ongemakkelijk) detail is weggelaten. En toch wordt er niets verraden. De lezer is achteraf getuige van wat zich in 2002 heeft afgespeeld. De opbouw van deze thriller is erg goed, want de spanningsboog is op vele niveaus, zowel over het hele boek heen, als tussen de delen en binnenin de delen.
1	Mijn eerste kennismaking met Harry Potter en consorten, fantastisch! Het is eigenlijk niet het beste boek, maar vanwege het verrassingselement heb ik het toch als beste aangemerkt. Het verhaal in de latere boeken is beter, maar daar was het verrassingselement weg, die rare namen, het originele onderwerp. Geweldig geschreven, topboek.
1	Hawkins heeft na 'Het meisje in de trein' de verwachting weer ingelost met haar nieuwe boek. Spanning opbouwen vanaf de eerste bladzijde, de lezer mondjesmaat informatie geven en dan.... op het einde blijkt dat ze je toch weer op het verkeerde been had gezet. Ik ben vanaf nu een Hawkins-fan!!
1	Fausto Brizzi speelt met taal, met vorm, met structuur, hij spreekt je als lezer direct aan, laat weten dat hij een roman aan het schrijven is, laat zelfs een paar keer bladzijden open, zodat je zelf mee kan schrijven, maar dat is niet de enige manier waarop hij je meesleurt in zijn roman, want hij speelt vooral met je emoties. Wat zou jij doen als je nog 100 dagen had ? Die 100 dagen aftellen en daar het beste uit halen is absoluut geen slecht idee. Zeker niet voor een roman. Het biedt je duidelijk structuur, je weet waar je naar toe bouwt, je mag de plot op voorhand verklappen, … Of zo laat de auteur het uitschijnen, want in werkelijkheid, de werkelijkheid van de roman althans, zijn het geen 100 topdagen, ook al zijn het de gelukkigste van het hoofdpersonage. Dat kan ook niet anders, het is geen sprookje, ook al is het hoofdpersonage daar verzot op. En het is al zeker geen typische Amerikaanse film, want het hoofdpersonage sterft natuurlijk op het eind. Maar voor het zover is, heeft hij - denkt hij - één belangrijke taak te verrichten, zorgen dat zijn vrouw hem vergeeft. Want hij beging een fatale misstap net voor hij het fatale nieuws kreeg. Naarmate je leest, merk je dat hij in die 100 dagen nog andere taken dan deze vervult. Ook al zitten er echt klote dagen tussen, met de rottigste helemaal op het eind.
1	Magnetar is een boek dat mij direct aangreep en niet meer losliet. Ik herken er heel veel in van de schrijfster die ik de laatste jaren heb leren kennen en waarvan ik de berichten heb gevolgd op het schrijversforum van Magic Tales en op Facebook. Het is een ontzettend gaaf boek dat goed logisch in elkaar zit. Het is science fiction gecombineerd met fantasy (magie) en bovendien luchtig en verrassend romantisch. Er worden goed overdachte problemen, die eventueel in een toekomst echt wel zouden kunnen gaan spelen of die zelfs nu al spelen, in het verhaal verwerkt en ze worden wetenschappelijk goed onderbouw. Ik vond het ook leuk dat er complottheorieën in verwerkt zijn, daar werd je recentelijk nog mee doodgegooid. Herkenbaar dus. Het magie-systeem in deze fictieve wereld wordt goed onderbouwd. Ik vind het fijn om te lezen dat een groot deel van het verhaal zich afspeelt in Nederland, hoewel ook Engeland, Ierland en de VS er in verwerkt zijn. Waarschijnlijk is daar veel research aan voorafgegaan. We leven tenslotte met de huidige en toekomstige computertechnologie als wereldburgers met elkaar en dan is een verhaal dat zich op meerdere plaatsen in de wereld afspeelt voor mij wel logisch. Omdat het een Nederlands boek is, vind ik leuk dat er ruimte is gevonden om te schrijven over Nederlandse personages. Er zitten wel een paar punten in die ik anders zou hebben aangepakt, maar dat is mijn smaak en doet niets af aan dit boek. Het is een verfrissend origineel verhaal en ik ben heel blij dat Zilverbron het heeft aangedurfd om dit aan de lezers aan te bieden. Natuurlijk komt dat vooral doordat Mara van Ness heeft doorgezet en het manuscript toch naar een uitgever heeft gestuurd, na de wedstrijd van Luitingh, waar ze ook al hoge ogen scoorde. Ik heb het als een trein in korte tijd gelezen en kon het moeilijk wegleggen. Het is een echte aanrader! Ik kijk al uit naar het vervolg. Heel goed gedaan, Mara! Ik hoop nog veel van je te kunnen lezen.
1	Aangrijpend, diep en lief, onschuldig bijna, zo zou je dit boek kunnen omschrijven. Aan het woord is Mafalda die 9 is (bijna 10) en je kijkt door haar ogen de wereld in. Dit moet je figuurlijk nemen want Mafalda ziet haast niets meer: ze wordt in korte tijd blind. Op haar eigen kinderlijke maar daarom directe manier legt ze uit hoe ze elke dag beleeft. Ze vertelt over haar angsten, haar kat, haar vriendschap met Filippo – die ze eerst op afstand probeert te houden, over Estella, een Hongaarse vrouw en over haar fantasieën. Ze denkt dat haar overleden oma in de grote kersenboom woont, waar ook fantasiefiguur Cosimo (uit een boek) vertoeft. Het is toegankelijk geschreven, in korte hoofdstukken verdeeld en het doet je glimlachen en slikken, want behalve leuk is het vooral aangrijpend. Een aanrader, ook voor de jeugd.
1	Net als deel 1 van de serie komen er aan het eind een aantal verhaallijnen bij elkaar met de al bekende en onbekende personages. Knap geconstrueerd, prettig geschreven met meer vaart dan deel 1, maar al met al komen er wel veel toevalligheden in voor. Niettemin, weer zeer lezenswaardig.
1	Dit is het eerste boek dat ik van deze schrijver heb gelezen. Het is een krachtig geschreven boek met veel boddy. Het thema is goed en geloofwaardig. Vanuit verschillende invalhoeken komt het plot geleidelijk in beeld, waarbij de spanning goed wordt opgevoerd.
1	Suspence ten top. Je wordt helemaal meegesleept in de broeierige sfeer. Kan gewoon niet beter.
1	Wat een heerlijk verhaal! Wanneer een oude man vanuit het raam in het verzorgingshuis een circus opgebouwd ziet worden komen al zijn herinneringen aan zijn tijd in het circus weer boven. Beeldend geschreven, duidelijke karakters en een fenomenaal einde. Aanrader!
1	Prachtig in elkaar gezet boek, mooi om te lezen dat er zoveel liefde is binnen een deel van het gezin terwijl ze allemaal onderdruk van een sekte leven. De zussen veroordelen elkaar niet maar achteraf dol blij en trots dat ze elkaar weer in de armen mogen sluiten met de rest van de broers en zussen. Kippenvel boek! Bizar dat dit nogsteeds voort leeft in het leven wat we nu leven.
1	Na het lezen van Duet met jou, denk je dat het bijna niet geweldiger kan. Maar Dani Atkins overtreft met dit boek alles. Wat een prachtige schrijfstijl, wat een liefde straalt uit dit boek, zo bijzonder, zo emotioneel. Zonder zakdoeken in de aanslag kun je dit niet lezen. En als je denkt dat je weet hoe het verhaal eindigt, word je door Dani helemaal op het verkeerde been gezet! Een toppertje!
1	Dit is écht een boek naar mijn hart, ik hou van de verhalen die zich in oudere tijden lopen, ook dit is nog toen men heksen op de brandstapel zette maar dit puur door onbegrip, ik hou van magie, van de kunde van de schrijfster want ze brengt altijd in haar boeken al haar verhalen tot leven met een enorme kennis van zake, ze kent de geschiedenis, de bewoordingen en rituelen uit die tijdsperiode, het leest zo makkelijk en is tegelijk spannend en heerlijk, ik heb zo genoten van dit boek, ik kan het iedereen aanraden !!!
1	Spannend, iedere keer als je denkt dat de politie de dader heeft, komt er wer iemand anders in beeld. En het mooie is dat ze het allemaal gedaan zouden kunnen hebben want allemaal hebben ze iets te verbergen. Als er dan ook nog een link naar de politiek is, dan weet je dat er vuile spelletjes gespeeld worden. Interessante hoofdpersoon Sarah Lund. Alhoewel het een dik boek is leest het best vlot, dus laat je niet afschrikken door de dikte.
1	De personages houden je in hun greep tot het laatste moment. Als je met zo’n spannende psychologische thriller je debuut maakt, dan is dat klasse en absoluut 5 sterren waard. Bonuszoon is een aanrader!
1	Stalker, voor mij het eerste boek dat ik heb gelezen van Lars Kepler. De spanning zit er meteen vanaf het begin in door de beschrijving van een moord. Daarna zwakt de spanning af. Het wordt langdradig en voor mij worden er teveel details beschreven. Had wel iets minder gemogen. Maar naar het einde toe neemt de spanning toch weer toe en is het boek niet weg te leggen. Zelfs niet wanneer de dader ontmaskerd is. Hier en daarna worden wat lijntjes niet helemaal afgewerkt, wat een minpuntje is. Ook als je de eerdere boeken van Lars Kepler niet gelezen, is dit boek goed te doen. Het heeft me wel nieuwsgierig gemaakt naar wat zich heeft afgespeeld in vorige boeken dus ga deze zeker nog lezen. Alles bij elkaar een goed boek!
1	Ik heb alle boeken van Helen Vreeswijk gelezen en ik was dus ook erg blij toen ik hoorde dat er een nieuw boek uit kwam. Ik heb dit boek toen meteen gelezen. Het is een erg spannend boek en je leest er vlot doorheen. Je leeft met de personages mee en je hoort hun kant van het verhaal, waardoor je leest hoe ze van eigenlijk redelijk gewone jongens, door verschillende omstandigheden in dit soort criminele activiteiten belanden. Het is zeker een aanrader als je van spannende thrillers houdt!
1	Een mooi boek als alle anderen van deze auteur. Ik vond Buiten Zinnen net even wat spannender, vandaar deze 4 duimpjes. Desalniettemin een heerlijk boek die je in één ruk uitleest. Een jeugdthriller die zeker ook geschikt is voor volwassenen Ik heb nu nog 2 te gaan en dan heb ik alle boeken van haar gelezen.
1	Harlan Coben weet als geen ander hoe je een boeiende, actuele en goed geschreven thriller moet schrijven. Dat bewijst hij wederom met Houvast. De karakters zijn geloofwaardig. Het verhaal zonder overbodige opsmuk en zeer spannend. En Harlans observaties over het leven zijn actueel, zeer treffend en hebben diepgang. Leuk is ook de gastrol van een tweetal personages uit zijn vorige boek. Absoluut top dit boek!
1	Conny Regard schrijft geweldig, ik hou echt van haar manier van schrijven. Het eerste boek dat ik van haar las, Ik huur een man, vond ik echt zo ontzettend leuk! Ik ook met jou! is ook weer erg leuk! Wel komen al haar boeken een beetje op hetzelfde neer, een man en een vrouw zijn verliefd op elkaar maar denken allebei dat de ander niet verliefd is. Zo ook hier dus, Angelina (ze noemt zichzelf Angel) leert op een familiefeest Lucas kennen. Lucas is de beste vriend van haar broer Tony. Tony heeft echter altijd vermeden dat zij elkaar zouden ontmoeten omdat hij Lucas niet geschikt vind voor Angel. Lucas is een player en verslind de ene na de andere vriendin. De gevoelens echter die hij voor Angel heeft, heeft hij nog nooit voor een andere vrouw gevoeld. Angel beschouwt Lucas als haar beste vriend en buurman aangezien ze in hetzelfde flatgebouw wonen. Als Angel een relatie krijgt met Frank is Lucas enorm jaloers, Angel op haar beurt kan de vriendinnen van Lucas niet uitstaan. Zo gaat het eigenlijk een tijdje door met wat pikante scenes tussendoor. En natuurlijk komen ze op het laatst bij elkaar, hoe kan het ook anders? Het boek had met 100 blz. minder ook prima verteld kunnen worden, ik vond het wel erg lang duren voordat Angel toegaf verliefd te zijn op Lucas, daar ging ik me dan op een gegeven moment ook aan ergeren. Maar Conny schrijft zo leuk dat je letterlijk door het boek heen vliegt, voor je het weet is ie uit en dan kom je toch weer tot de conclusie dat ook Ik ook met jou! gewoon weer ontzettend leuk is!!
1	Ik heb onlangs geprobeerd om dit boek voor de tweede keer te lezen. Normaal doe ik dat niet, maar ik herinnerde me dat ik dit boek destijds ZO goed gevonden had, dat ik het nog eens wou beleven. Ik vind het nog steeds een erg knap geschreven boek, en het verhaal spreekt me heel erg aan. Maar toch heb ik mijn tweede "lezing" voortijdig afgebroken wegens "geen vaart achter het verhaal". Wat me enkele jaren geleden zo heeft kunnen bekoren, vond ik nu zo saai... Maar goed, ik zou dit boek nog altijd aanbevelen en hou me toch bij het label "zeer goed" omdat ik er ooit zo van onder de indruk was.
1	Thriller sleept je mee in een ogenschijnlijk normaal gezinsleven. Het boek is in Ik-vorm geschreven, hierdoor kun je je helemaal inleven in Ymke (de hoofdpersoon). Door de gemakkelijke schrijfstijl wordt je meegesleept in de nachtmerrie waarin Ymke terecht komt als de vriendin van haar zoon verdwijnt en de verdenkingen binnen het gezin steeds groter worden. Kortom, een meeslepend boek wat je echt moet lezen, als je eenmaal begint kun je niet meer stoppen!
1	Zeker aan te raden, het boek neemt je mee vanaf het moment dat je begint te lezen tot het allereinde. Zelfs zo dat je je afvraagt of... Absoluut spannend en een einde dat ik niet gedacht had, maar toch heel goed gevonden.
1	Zustermoord is weer een spannend deel uit de Maura Isles en Jane Rizzoli serie. In dit deel gaat Maura nadat haar zusje voor haar deur is vermoord op zoek naar haar biologische moeder en probeert tegelijkertijd samen mat Jane de moord op te lossen. Dit is dan ook een lekker snel weg lezende thriller. Een eenvoudige schrijfstijl maken dit tot een boek waarbij je even niet teveel hoeft na te denken. De personages worden realistisch neergezet en worden na een aantal delen te hebben gelezen bijna familie van je. Ik verheug mij dan ook elke keer weer op een nieuwe Tess Gerritsen. Kortom, uitstekend leesvoer voor een zomerse dag of als je even geen zin hebt in een al te ingewikkeld boek.
1	Op de cover zat een sticker: Het zomerboek van 2010. En dat geloof ik graag. Ik vond het een erg mooie roman waarin de lezer door middel van korte flashbacks uit het leven van Jack Griffin begrijpt waarom hij reageert zoals hij reageert. Maar voordat hij dat zelf in de gaten heeft, verpest hij de relatie met zijn echtgenote. Er zit nog veel meer in het verhaal; een uitgebreide recensie volgt later. Maar weet je niet wat je op vakantie mee noet nemen om te lezen, dan kan ik je dit boek van harte aanbevelen.
1	Ik ben echt een fan van de boeken van Sandra berg! Ze zijn spannend, af en toe een glimlach en met een vleugje liefde. Dit boek gaat over abby die in Zweden is gaan wonen met een knappe Zweedse politie-agent. Ze laat niks meer van haar horen en dat vinden haar oma, beste vriend en vriendin van oma maar erg raar. Ze denken dat ze in gevaar is. Terwijl de beste vriend zijn eigen onhandige reddingsactie op touw zet komen de oma's ook op een hele bijzondere manier in actie!
1	In beeld is een goed en leuk boek..Leest lekker weg en op het einde is het nog superspannend ook..In beeld is deel 1 van Barbara politievrouw.
1	Dit eerste deel van de reeks is een lekker doorlees boek. Heb hem in een korte tijd uitgelezen. Ergens voorspelbaar (je weet in het begin al hoe het een lang en gelukkig einde gaat worden) maar toch erg leuk en luchtig om te lezen!
1	Je ziet het verhaal in Spanje voor je en kunt je inleven in dit deel van Spanje. Verder blijft iedereen verdacht tot het einde.... zeer spannend en onderhoudend. Meteen vanaf het begin tot het einde goed!
1	Te gruwelijk naar mijn smaak, maar toch heeft hij vijf sterren gekregen omdat het nu eenmaal een geweldig goed boek is.
1	Geniet echt van alle boeken van Jennifer Probst, lees ze altijd tussen een aantal thrillers door. Ze heeft een prettige schrijfstijl, er zitten altijd wel wat pikante stukken in, maar zeker niet teveel, de boeken bevatten ook altijd nog een verhaal en dat mis ik inmiddels bij de meeste andere erotiek schrijvers waar ik nog wel eens wat van lees.
1	zoals de vorige 2 boeken van Alex Kava die ik heb gelezen, heb ik die ook weer in één ruk uitgelezen. De schrijfwijze is zo goed opgebouwd dat je in spanning blijft en je op het verkeerde been zet en dan volgt er een onverwacht einde. bij uitstek één van mijn lieverlingsauteurs
1	Jasmijn Vink is een meisje dat zich anders gedraagt dan de meeste kinderen. Pas als volwassene krijgt ze te horen dat ze autisme heeft. In Zondagskind vertelt Jasmijn hoe zij in haar jeugd heeft geworsteld met situaties die voor veel mensen heel vanzelfsprekend waren, maar voor haar niet. Jasmijn beleeft de wereld anders en weet dat heel goed te verwoorden aan de hand van herkenbare voorbeelden. Aandoenlijk om te lezen wat al die prikkels met haar doen, maar bovenal voel ik bewondering voor haar sterke karakter. Bijzonder vond ik, dat buiten het lezen om, mijn gedachten vaak naar Jasmijn gingen. Ze maakt je deelgenoot van haar leven in dit zeer prettig geschreven boek.
1	Ik moest even in het verhaal komen, maar daarna werd ik er helemaal ingezogen. Het is een chicklit, maar wel ééntje met een serieus onderwerp waardoor ik twijfel of het niet meer een roman is. Maar goed, dat laten we dan maar even in het midden Het is een ontzettend mooi boek, waarbij je steeds meegeslingerd wordt tussen de gevoelens van Joe en Karin en met hen meeworsteld. Een aanrader!
1	Geweldig mooi boek. Juweeltje.
1	Dit boek is echt een aanrader. Als ik een mop grappig vind vertel ik die meestal aan men vrienden op school maar eigenlijk zou ik dit boekje vanbuiten moeten leren want echt alle moppen hierin zijn grappig. ;)
1	Soms is het zo heerljk om zo'n eenvoudig geschreven, maar superlief verhaal te lezen! Het is zo'n hartverwarmend boek waar ik zo eens in de zoveel tijd zo vreselijk van kan genieten. Het eerste deel kreeg 4 sterren van me, deze 5. Dat geeft een heel goed passend gemiddelde van 4,5.
1	Dit is het eerste boek dat ik lees van Robotham. Ik moet toegeven dat het een spannend boek is en dat het vlot leest. Vlug even de voorgaande halen en verslinden...
1	Dit boek heeft mij van de eerste bladzijde niet verveelt ! Het verhaal over en mooi en vredig gezin waarbij alles op een dag veranderd de lieve moeder die toch niet zo lief blijkt te zijn nadat haar man is verongelukt en ze samen met haar kinderen toch terug naar haar ouderlijk huis toe gaat in Virginia en de kinderen niet aanvaard worden door haar eigen moeder omwille er een familiale band met haar overleden echtgenoot blijkt te zijn samen worden de vier lieve kinderen opgesloten op zolder zodat moeder haar eigen leven terug kan leiden onder toezicht van haar eigen moeder de grootmoeder van de kinderen die daar zo lang worden opgesloten zodat er en romance bestaan maar ook leed verlies liefde haat gedurende hun opsluiting ontstaat er en levens lange verbintenis voor de kinderen in hun verdere leven en hun ontsnapping aan de vrijheid en zeer mooi boek /serie die zeer aangrijpend en toch mooi is kon het niet zomaar wegleggen wanneer ik er in begon te lezen !
1	Ik heb de serie heel snel uitgelezen, het leest als een trein. Alleen dit boek kon me minder boeien, ik kan niet uitleggen waarom maar als andere hetzelfde gevoel hebben wil ik toch zeggen dat ze het volgende boek toch weer moeten lezen, die vond ik dan weer beter.
1	Dit e-book had ik al een poosje op mijn e-ereader. Destijds sprak het me aan door dat Naomi zorgeloos op de fiets overal naar toe gaat... Eerst nog op haar hoede maar later als ze vaker in dezelfde omgeving neemt ze meer risico's waaronder wel het tunneltje wat eigenlijk best eng is. Nadat ze is belaagt gaat het boek verder met de zoektocht naar de dader hier zitten bijzondere karakters bij die zo uit de samenleving komen. Het is echt een meeslepend verhaal die je vanaf begin meetrekt het verhaal in, een aanrader om te lezen.
1	Ik vond dit een erg leuk boek. Er zit veel in. Liefde, spanning en je krijgt een beeld van het circusbestaan in vroeger tijden. Een aanrader.
1	Een nieuw avontuur in deze bekende en steengoede reeks. Een paar nieuwe karakters maar ook vele oude bekenden, waar wel een paar onverwachte en nieuwe aspecten van naar buiten komen. Een gezapig boek over een gezapig levende man en zijn twee katten. Een snuifje paranormaal gedrag zonder het echt te erkennen of op de voorgrond te zetten. De lezer mag er het zijne van denken - voor of tegen, het heeft geen invloed op de kern van het verhaal. Doet een beetje aan Mrs. Marple dorpje denken waar achter de schermen zich veel meer afspeelt dan wat je in zo'n rustig plaatsje zou verwachten. Opnieuw een voltreffer.
1	Weer een spannend verhaal, je blijft lezen, wil weten hoe het afloopt. Drama in het persoonlijke leven van de hoofdrolspelers is er ook weer, maar er gloort ook hoop aan het einde van de horizon voor Alex
1	Een tweede optreden van Barbarotti. En het blijkt ook werkelijk Een heel ander verhaal. Opnieuw duidelijk dat hij zo nog lang inspecteur zal blijven en geen commissaris zal worden. Want aan betrokkenheid en doorzetten ligt het niet. Al vergt ook zijn privé leven wel enige tijd. Dat komt de geloofwaardigheid van Barbarotti alleen maar ten goede. Maar voor een politieman moet het toch gaan knagen dat hij opnieuw zelf weinig bijdraagt aan het oplossen van het mysterie. Als je zoals Nesser tweemaal je held zo'n optreden hebt gegeven en tweemaal zo'n fraai werk afleverde dan ben je voor mij in het genre vernieuwend bezig. Nog net niet geniaal, wat mijn beoordeling betreft, maar zonder twijfel: zeer goed.
1	Een meeslepend, vlot leesbaar, goed verhaal, je bent vanaf het begin echt geïnterresseerd en je leest het snel uit omdat je echt wel wil weten, hoe of wat het nu in elkaar zit. Goed boek! Heb meteen ook haar andere boek gelezen en dat was ook zeker oke. Als ze ooit nog eens iets schrijft, koop ik het direct!
1	Een prachtig verhaal over Tété, Zarité, een slavin die op negenjarige leeftijd wordt verkocht als huisslaaf. Ze wordt misbruikt door haar meester, krijgt een zoon, van Valmorain, haar meester, dat haar wordt afgenomen, verzorgt het kind van haar meesteres als was het haar eigen kind. Als ze weer een kind van Valmorain krijgt mag ze het houden, hij erkent het echter niet als zijn kind. Er komen slavenopstanden en Tété weet haar meester en de kinderen te redden. Ze vluchten naar New Orleans en ondanks een brief van Valmorain waarin hij haar de vrijheid geeft krijgt ze die niet. Valmorain trouwt opnieuw en dat maakt het leven van Tété er niet prettiger op. Na een heftige aanvaring met zijn vrouw wordt Tété verbannen naar de plantage. Uiteindelijk weet ze, samen met haar dochter, de vrijheid te krijgen waar ze zo lang op heeft gewacht. Maar het blijkt nog steeds een schijnvrijheid omdat er veel regels zijn voor gekleurde mensen. Het boek is een geschiedenisroman, je krijgt veel informatie over de slavernij, en de opstanden die er plaatsvonden. Dit maakt dit boek heel bijzonder. Isabel Allende beschrijft de personen zoals zij alleen dat kan, beeldend en uitgebreid. Ik vind het boek een aanrader.
1	Steengoed boek voor wie van het Midden-Oosten, de Palestijnse zaak en terrorisme (in boeken!) houdt. Hartov weet er stevig de vaart in te houden en laat geen losse eindjes achter. Een boek dat gezien de explosieve situatie in het Midden-Oosten nog steeds actueel is. Een must voor liefhebbers van Forsyth.
1	De dramatische ontknoping is een huzarenstukje dat Aspes grote verbeeldingskracht en verteltalent treffend illustreert. Echt de moeite waard door de manier waarop de moorden worden gepleegd.
1	Opnieuw een geweldig boek van Philippa Gregory! Knap hoe ze dezelfde periodes telkens vanuit een ander perspectief weer spannend en vernieuwend weet te brengen.
1	Waarin het eigenlijk heel normaal begint in De schaduw van Elvira, is het in werkelijkheid allemaal niet wat het lijkt. Hoewel er in het begin al het een en ander wordt prijsgegeven, steekt er meer achter dan menig lezer meteen zal doen vermoeden. Hoofdpersonage Maura heeft duidelijk al veel meegemaakt. Wat dit precies is, wordt stukje bij beetje onthuld. Het is daardoor een verhaal dat je moeilijk weg kunt leggen en Scholten weet je feilloos naar een plot te brengen, waarvan je wel lang van zult nagenieten. De personages zijn zo goed uitgewerkt, dat de lezer wel ongemerkt zal gruwelen. Een rillend goede thriller, die geniaal is uitgewerkt. Een auteur met een pakkende schrijfstijl en een ware aanwinst voor het genre. Zorg er nu maar eens voor dat je niet plotseling van je stoel aftuimelt…
1	Schitterend geschreven verhaal over verschillende mensen en hun verbinding tot elkaar. Niet als een verhaal omdat elk zijn eigen gevoel en beleving vertelt. Alles dus in de eerste persoon. Griet op den Beeck heeft een toneelstuk verteld met groot inlevingsvermogen voor alle personages. Ben diep onder de indruk.
1	Was weer een mooie herkenning, al die grote wiskundigen die de revue passeren. Kreeg direct weer de beelden van de film "The man who knew infinity" voor ogen. De beknopte en duidelijke uitleg van een aantal wiskundige stellingen maakt het ook voor niet-wiskundigen een leuk boek om te lezen. volledige toewijding aan dat ene doel. Het verhaal er omheen is niet eens onwaarschijnlijk. Zeker waar het de zuivere wiskunde betreft kom je figuren als oom Petros tegen.
1	Deze zomer heb ik voor de tweede keer het boek gelezen. En wat me opvalt, eveneens in het tweede deel; is dat de karakters in de loop van de tijd toch wel geevolueerd zijn. Wat me vooral opviel, was dat in de laatste boeken de chef van Lynley zo incompetent is voorgesteld, wat in de eerste boeken totaal tegenovergesteld was. Toen werd de man omschreven als iemand die altijd voor zijn medewerkers bereikbaar is en zeer intelligent. Toch weer met volle teugen van de boeken genoten.
1	In volgorde gelezen. De biografieën over Willem I, II en III. Een hele klus, maar absoluut de moeite waard. In 'Willem III' wordt het diepst in gegaan op de persoon Willem. Een flamboyante koning, ondoorgrondelijk, vaak agressief en dan weer onverwacht minzaam. Een intrigerend karakter. Leest makkelijk weg en blijft boeiend tot het bittere einde. Deze reeks is leerzaam en verhelderend voor degenen die geïnteresseerd zijn in de geschiedenis van onze constitutionele monarchie.
1	Ik wist voordat ik dit boek ging lezen eigenlijk niet of het wat voor mij zou zijn. Ik ben namelijk meer iemand voor de wat luchtigere chicklit of thriller. Het heeft ook even geduurd voordat ik in het verhaal zat maar toen dat eenmaal was gebeurd, vond ik het prachtig! De personages worden heel goed neergezet, waardoor je echt van ze gaat houden. Het middenstuk vond ik wel wat langdradig maar verder een prachtig boek!
1	Dit is de eerst keer dat ik een sprookjesboek lees dat niet op kinderniveau geschreven is. Ik heb hier maar één woord voor WAAAAW. Wat een boek. Als ze me naar mijn kindertijd en jeugd vragen. zeg ik steeds. Wel ken je Assepoester? dat is zo goed als op mijn lijf geschreven. Toch blijft dit één van de beste sprookjes die er is voor mij. Het boek Cinder is het sprookje van Assepoester in een ander kleedje Wist echt niet wat ik er van moest denken. Ik had wat schrik om te beginnen, omdat ik niet wist wat mij te wachten stond. Het idee hoe kan een sprookjesboek nu zo leuk zijn om te lezen? ik ken….; meer info . http://infoboeken.blogspot.be/2017/03/marissa-meyer.html
1	Zo'n boek MOET je wel 5 punten geven: het is scherp geschreven, het geeft een heel goed en interessant beeld van Zuid-Afrika in de fifties, de hoofdpersoon is een man om van te houden en de personen om hem heen - zwart, gekleurd, Boer, jood - komen helemaal tot leven. Ook de intrige is heel interessant. Dat ik altjd de weg kwijt raak in boeken met voor mij TE veel detectivewerk en dat ik die stukken ook nogal saai vind, misschien door mijn onbegrip: daar kan Malla Nunn niets aan doen. Het verhindert me echter om opname van het boek in mijn top 10 te overwegen.
1	Persoonlijk vond ik het een prachtig boek die ik niet meer weg wilde leggen. Sommige recensies geven aan dat het verhaal sneller en bondiger verteld kon worden, maar juist door het wat te rekken wil je doorlezen.
1	Een betoverend boek staat op de achterflap en dat is het ook! De abrikozenboom vertelt het verhaal van Elisabetta Shapiro, een oude joodse vrouw maar ook de jongste dochter uit een Joods gezin. Dit gezin bestaat uit een arts als vader en een zangeres als moeder en drie dochters, Judith, Rahel en Elisabetta. Het gezin weet lang uit de klauwen van de nazi’s te blijven maar uiteindelijk overleeft alleen Elisabetta. Ze leeft nu terug getrokken in het ouderlijk huis in Wenen. Alleen met haar bittere herinneringen. Haar contacten met de buitenwereld zijn er niet meer op eentje na, die met een jong Duits meisje, Pola, die haar onderhuurster is. Langzaam maar zeker weet Pola tot Elisabetta door te dringen. Elisabetta wordt gedwongen om de feiten onder ogen te zien, feiten die ze al vele jaren heeft verdrongen en die haar tot de oude verbitterde vrouw hebben gemaakt die is geworden. Het hele verhaal wordt verteld rondom het jam maken van de abrikozen van de abrikozenboom in de tuin van de ouderlijke woning. Elisabetta maakt in navolging van haar moeder jaarlijks abrikozenjam, alle potten staan in de kelder. De oudste pot is uit 1944 en gemaakt door haar moeder en heeft een bijzondere inhoud……De abrikozenboom is inderdaad een betoverend boek. De auteur weeft de geschiedenissen van Pola en Elisabetta langzaam ineen, wat is hun gemeenschappelijke geschiedenis? En is Elisabetta in staat tot vergeving? En Pola?
1	Dankzij Philip Margolin werd ik ingeleid in de wereld van de thrillers met een medisch tintje zoals De firma en Vals recht. Maar de boeken van Robin Cook slaan echt alles. Het boek heeft mij nooit verveeld en naar het einde toe kon ik zelfs niet meer stoppen met lezen, zo nieuwsgierig was ik naar het plot. Het plot is heel origineel maar toch een beetje teleurstellend...waarom? dat kan ik niet verklappen.
1	De 34 jaar jonge Peter Falke is een getalenteerde, maar onbekende historicus en Rubens-expert. Hij kan invallen voor een zieke collega in de exclusieve jaarlijkse vakantieacademie van het Thompson Instituut die in een Zwitsers luxe hotel wordt ingericht. De meeste leerlingen zijn verwende rijkeluiskinderen, met veel meer interesse voor amusement in het skioord Zell am See dan voor de lessen. Eén van de leerlingen, Ann Shirling, gaat een weddenschap aan over de nieuwe leerkracht. Wanneer de wat onhandige en schuwe Peter Falke ook nog eens verliefd wordt op Ann, tot leedvermaak van zijn veel oudere collega's, stapelen de misverstanden en situaties zich op.
1	dit is een boek die je ongeveer vanaf de helft je vast heeft in zijn greep, vanuit daar was het een uitstekende geschreven verhaal over Phoebe en Jack hoe ze deze moorden oplossen en hierbij verstrengeld raken met hun eigen verleden.
1	Normaliter kan ik heel goed een boek opzij leggen om na een dag of wat weer verder te gaan met lezen. Dit keer niet. Ik vond het verhaal heel intrigerend, goed opgebouwd qua spanning, zonder overdreven te zijn. En wat ik ook belangrijk vond het verhaal las zo fijn, het was niet te langdradig in de beschrijving van gebeurtenissen. Ik vond het zelfs jammer dat ik het zo gauw uit had. Nu ben ik erg benieuwd of deze schrijfster nog meer boeken van dit kaliber heeft geschreven, ik ga er in ieder geval naar op zoek.
1	Mooi geschreven maar vooral in en in triest.
1	Voor mij heeft dit boek heel wat positieve elementen: het geeft een goede analyse van wat mensen aanzet tot het stellen van bepaalde daden; het geeft een scherp beeld van de maatschappij van de 21ste eeuw. Origineel is ook de ondersteunenende website over Unterleuten. De Duitse titel (Unterleuten) is de naam van het dorp waar het verhaal zich afspeelt. Spijtig genoeg kan de rijkdom van deze gekozen plaatsnaam niet weergegeven worden in het Nederlands, maar het alternatief is een goede poging om zo dicht mogelijk in de buurt te komen: de weergave van een afgesloten wereld waar eigen wetten en regels gelden, waar iedereen wel iets weet over de dorpsgenoten, waar bepaalde mythes een hardnekkig leven gaan leiden.
1	Dick Francis heeft nog niets van z'n schrijfcapaciteit verloren. Dit ondanks zijn leeftijd en het verlies van zijn vrouw. Ik had nooit verwacht dat hij nog een boek zou afleveren. Maar na zes jaar, sinds z'n vorige, is het ook dit keer weer een uitmuntend verhaal geworden, dat in een ruk uitgelezen moest worden.
1	Ik heb zojuist dit boek uitgelezen en ben er best van onder de indruk. De manier van schrijven spreekt erg aan en ook de karakters worden levensecht. Eén minpuntje is inderdaad dat het karakter en de beweegredenen van de dader wat vaag blijven. Toch kan ik niet wachten om de andere delen van deze serie te gaan lezen!
1	Mijn kennismaking met Els Ruiters. Het verhaal is vlot geschreven, met enkele spannende twists. Je leert Ava ook kennen als een mens van vlees en bloed. De afwisseling tussen haar leven en het onderzoek naar de verdwijning van Merel is leuk. Moeilijk om opzij te leggen. Ik ga haar andere boeken ook lezen. Aanrader!!
1	Het is een grappig, spannend en verrassend verhaal over het leven in een tekening. De zwart-wit illustraties zijn gemaakt door Myriam Berenschot en laten zien op welke plekken Tasko komt.
1	Als je deel 1 hebt gelezen moet je verder om te weten hoe t met Jamie enClaire verder gaat. Prachtig geschreven dikke pillen!
1	Ik ben het volkomen met de andere commentaren eens: dit is geen topthriller, maar gewoon een zalig vakantieboek. De personages zijn hilarisch, zonder dat het over de top gaat, en de komische situaties volgen elkaar in sneltreinvaart op. Het deed mij wat denken aan de lotgevallen van Alexander Mc Call-Smiths Precious Ramotswe, alleen is Evanovich in mijn ogen nog grappiger. Zoals gezegd geen topthriller (eigenlijk zelfs geen echte thriller), maar wel heel goed in zijn genre.
1	Wat een mooi en bijzonder boek. Na het lezen van de achterkant was ik meteen enthousiast. De quote die Liesbeth Kamerling op de cover heeft gezet, 'ik laat je zien dat je van hoogsensitiviteit een kwaliteit kunt maken', blijkt helemaal waar te zijn nadat ik de laatste bladzijde om heb geslagen. Mooie en overzichtelijke hoofdstukken passeren, afgewisseld met de heerlijke en schattige illustraties van den Hartog, inspirerende quotes, rustige pagina's met enkel wat woorden en tekeningetjes, en persoonlijke verhalen van de schrijfsters zelf, zodat het gaat voelen dat ze tegenover je zitten aan de eettafel. Dit maakt het een snel vertrouwd en rustig boek, vol met handige adviezen en praktische en eenvoudig toe te passen tips voor in het dagelijks leven. Geen zwevende, wetenschappelijke pil, maar een licht gevleugelde en humoristische handleiding voor de hoogsensitieve (jonge) vrouw die bij tijd en wijlen maar al te graag gebruik wil maken van wat vriendin-achtige begeleiding, zoals dit boek doet. Ik heb het inmiddels aan diverse vrouwen in mijn omgeving aangeraden en ik zal dit zeker blijven doen, want ik heb er veel aan gehad en zit vol met nieuwe ideeën! Een absolute aanrader die nog lang in mijn boekenkast zal blijven prijken! En: waar ik onvermijdelijk nog vaak naar zal grijpen.
1	'k Heb weer genoten van Rascha Peper's manier van schrijven. Geen spectaculair verhaal dit keer, maar weer alleszins de moeite waard. In één adem uitgelezen.
1	Wederom een topper van Camilla Läckberg. Ik vind het heerlijk om telkens de hoofdpersonen beter te leren kennen. Het verhaal zat weer subliem in elkaar. De afwisseling tussen het verleden en heden is duidelijk, niet verwarrend en een echte toevoeging. Bij haar boeken heb ik tijdens de uitwerking van het plot op het einde altijd een paar momentjes dat ik het boek weg moet leggen, na moet denken en alles moet laten bezinken. Dat vind ik echt heel knap, dus op naar Zeemeermin!
1	Op de kaft maken Michael Connely & Harlan Coben & Lee Child & Stephen King (& Don Winslow) reclame voor dit boek en aangezien ik van deze vier heren samen zo'n 100 boeken heb gelezen, voelde ik mij aangesproken. Gelukkig zat het goed. Het verhaal is meeslepend en boeiend. Wat gek is, aangezien het hoofdpersonage een misdadiger is, die moorden op bevel uit voert. Maar toch slaagt de schrijver er in, U mee te nemen in zijn verhaal. Het hoofdpersonage - Nick Mason - groeide op in armoede en kwam in de misdaad terecht, maar hield het steeds bij diefstal. Eens volwassen kiest hij voor vrouw en kind en begint eerlijk te werken. Toch beland hij voor minstens 25 jaar in de gevangenis, omdat een onbekende zijn twee kompanen van vroeger en Nick zelf nodig heeft voor één grote slag waardoor ze alle drie in een keer veel geld kunnen verdienen. Dit door samen een illegaal transport uit te voeren. Het loopt echter mis en er sterft een agent. Hierdoor beland Nick in de gevangenis, ook al was hij ongewapend. Een meester crimineel - die zelf in de gevangenis zit - kan hem vrij krijgen, op voorwaarde dat hij een in vrijheid, doet wat de crimineel hem opdraagt. Nick kiest ervoor op dit aanbod in te gaan, om aldus vrouw en dochter terug te zien. Gaandeweg zien we hoe hij worstelt met wat hij moet doen, om toch maar 'buiten' te blijven en zijn dochter te kunnen zien opgroeien. Ik ben alvast benieuwd naar zijn verdere 'avonturen', aangezien de meester crimineel Nick voor minstens 20 jaar aan zich gebonden heeft en er geen enkele manier is ,om daar onderuit te komen, zonder nadelige gevolgen voor zijn familie of vrienden.
1	Een interessant boek, snel uitgelezen met herkenning en (vermakelijke) verbazing. Eerst leer je hem kennen vanuit zijn jeugd met familie en vrienden, vervolgens zijn vrienden en leven in de showbizz. Naar mijn mening een leuke schrijfstijl, leest lekker weg, een boek waarin gevoel goed wordt omscheven maar waar dan ook weer een grap en een grol in voorkomt, chill. Media laat weten dat er dingen onwaar blijken te zijn, daarintegen wordt het verhaal verteld vanuit zijn perspectief, dus vertrouw ik hem maar op zijn mooie blauwen ogen (zie cover) dat hij zich in alle eerlijkheid zo heeft durven blootgeven. Complimenten Gordon, lekker boekie!
1	Naast de drie Nederlandse titels heb ik - natuurlijk - ook de drie Engelse titel (The Runner, Snakehead en Chinese Whispers) gelezen. Omdat ik nauwelijks op een 7e boek kan wachten heb ik via zijn eigen site (het adres staat op Crimezone) aan Peter May gevraagd wanneer deel 7 verschijnt. Groot was mijn teleurstelling toen hij mij terugmailde dat er geen 7e deel komt. Zijn volgende serie speelt zich af in Frankrijk. Kunnen wij allen - als thrillerfans - hem niet overhalen? Allemaal een smeek-mail sturen?
1	Spannend met een heel verrassende ontknoping. Met plezier geluisterd.
1	Een super spannend boek om te lezen. Het leest ook erg vlot. Alleen het einde vind ik niet helemaal af. Het verhaal eindigt te plotseling. Verder een erg goed Thriller.
1	Ik vond het een mooi boek om te lezen, ook erg herkenbaar omdat ik zelf ook geen makkelijke bevalling heb gehad. Ik wil de film ook zeker nog een keer gaan bekijken.
1	Het boek bestaat uit 2 delen,het nu en rond de tweede wereldoorlog.Als Lizzy bij het sterfbed van haar grootvader zit vraagt hij haar om de waarheid te achterhalen en voor gerechtigheid te zorgen.Ze gaat op onderzoek uit ook al zijn haar moeder en broer het hier niet mee eens.Ze laat zich door niemand tegenhouden en komt zo te weten dat er heel wat geheimen in de familie zijn.Het boek is vlot geschreven en je zit snel in het verhaal,wat boeiend en mooi overkomt. Dit boek is zeer zeker een Aanrader en ben zeker benieuwd naar een volgend boek van Bettina en of ze dit dan kan overtreffen.
1	Een nieuwe Scandinavische thriller auteur aan het firmament, eigen stijl en toch herkenbaar. Het verhaal draait om het speciale onderzoeksteam geleid door Holger Munchs en waarschijnlijk zal het niet bij dit ene verhaal blijven met deze hoofdrolspelers. Er gebeurt veel en het heeft uiteindelijk allemaal met elkaar te maken, zij het soms zijdelings. Spannend, korte hoofdstukken telkens vanuit een ander perspectief en een groots einde.
1	Recensie BM3 - 20april2012 Sprankelend en meeslepend. Misdaad in het herkenbare, drukke Rotterdamse leven wordt stap voor stap ontraadseld. Voor een ieder die van actie en spanning houdt. Bert Onnink van Boekhandel Bert Onnink 20/4/'12
1	Siegfried Lenz was een geweldig schrijver. In een paar pennestreken wist hij een sfeer neer te zetten en een hele wereld op te roepen. Zo ook in dit boek dat over een ouder wordende duiker in het Duitsland van net na de Tweede Wereldoorlog gaat. Het is een novelle maar na het lezen heb ik het idee dat ik een roman van over de 500 pagina's gelezen heb. Dat is de kracht van Lenz. Een boek waar je niet echt vrolijker van wordt maar wel een aanrader.
1	Dit debuut van Lisette Jonkman is een aangename verrassing. Je merkt aan alles dat Lisette heel veel humor heeft en wordt dan ook kostelijk vermaakt. Sophie haat haar baas (en vroegere beste vriendin) tot op het bot en wordt aan de lopende band vernederd. En dat ze verliefd is op Rein maar geen vooruitgang boekt helpt ook al niet erg mee. Later in het verhaal gebeurd er iets dat ik nogal vergezocht vond, maar dat mocht de pret niet drukken. Ik ga zeker nog een vervolg lezen van deze schrijfster.
1	Helaas, ik heb alle boeken van Ellen uit en ben bang dat ik nu afkickverschijnselen ga krijgen Gisteravond Verdorven uitgelezen. En ook met dit boek heeft Ellen me weer volledig overtuigd van haar schrijfkunsten! Wat heeft zij met Wolfgang, Julia, Gitta, Esra, Claus en alle anderen, prettige, levensechte en overtuigende karakters neergezet. Karakters die je in je hart sluit en wilt weten hoe het verder met ze zal gaan. Ook weet Ellen je van elk plekje wat ze beschrijft enthousiast te maken, of het nu om Duitsland (Berlijn) gaat, Portugal (Lissabon), Spanje (Extremadura), het maakt niet uit, het is of je er zelf loopt en na het lezen in ieder geval een keer naar toe wilt gaan! Ook met Verdorven heeft ze weer een heerlijk boek geschreven. Ik heb zo nu en dan maar even mijn leestempo aangepast omdat het boek anders weer té snel uit was. Ellen heeft mij volledig overtuigd met haar boeken en ik kan ze dan ook bij iedereen ten zeerste aanraden! Bedankt Ellen en ik zal een moeilijke tijd krijgen totdat je volgende boek uitkomt!
1	Een boeiende roman die zich afspeelt in Londen. De schrijfster kent Londen, dat is goed te merken. het verhaal zit goed in elkaar, jammer dat erin gevloekt wordt. Dat voegt niets toe.
1	Heel spannend van begin tot einde. Aangezien dit boek het eerste deel is van een serie, weet je van bij het begin al dat "de slechte" niet zal gevat worden. Het terugkeren naar vroeger helpt mee om de vaart heel hoog te houden in dit boek. Ik werd echt meegezogen in het verhaal, net alsof ik er zelf deel van uitmaakte en mee op jacht ging. Heerlijk !
1	Overspel, ingedutte relaties, competitie op het werk, buurtroddels, wie kent ze niet ? Schrijver Mike Bullen heeft al deze ingrediënten op een natuurlijke wijze samengevoegd een lekker weglezende roman. Het is een feest van herkenning en ik kon regelmatig mijn lach niet inhouden. Heerlijk uitgediepte en dik aangezette karakters maken het boek smeuïger dan de gemiddelde roman. Aanrader om lekker aan de realiteit van de dag te ontsnappen!
1	Het is een spannend boek omdat de zeewolfjes op missie gaan. Bij die missie lopen dingen anders dan Anton wil. Zo worden er verschillende groepen gevangen genomen, maar gelukkig hoefde ze niet te vechten.
1	De meeste mensen hebben nog nooit gehoord van Marie Anne Tellegen en toch is zij één van de belangrijkste vrouwen uit de geschiedenis van de vorige eeuw. Je zou zelfs kunnen zeggen, één van de machtigste. Het boek gaat voor een groot deel over de periode 1945-1959 als Marie Anne Tellegen Directeur van het Kabinet der Koningin is. Niet de makkelijkste periode uit de geschiedenis van ons vorstenhuis. Ze was al 45 toen ze deze functie kreeg en ook haar leven voor die tijd was meer dan boeiend. In de oorlogsjaren heeft ze een uitermate belangrijke rol gespeeld in het verzet en in haar jonge jaren wist ze uit haar leven te halen wat erin zat. Prachtboek!
1	Mooi beschreven hoe Tom worstelt en in een droomwereld leeft. Op een bepaald moment toch niet zo gerust in het verloop van zijn eerste contactname met Rachella. Ook omdat eerder al zijn stoppen door sloegen. Einde nogal abrupt. Blijkbaar leidde de ontknoping toch niet tot een breuk, wel tot zware persoonlijke crisis, gezien zijn wekelijkse sessies op maandag. Is er ooit wat besproken tussen hem en Rachella over de meest dramatische gebeurtenis??? Daar hebben we het raden naar...
1	Wat een mooi en bijzonder boek, meeslepend, grappig,ontroerend. Binnen 2 dagen uitgelezen, ik kon het maar niet wegleggen.
1	Dit boek is het eerste boek wat ik heb gelezen van Suzanne Vermeer, direct fan! Goed verhaal waar ik ook direct in zat, het leest ook makkelijk weg
1	De veroordeling van politieman Ronald V. in 2015 heeft veel stof doen opwaaien. In 2016 werd hij vrijgesproken. Dit boek vertelt het verhaal vanuit het perspectief van Ronald, hoe hij het allemaal heeft beleefd. Het geeft ook een kijkje in de wereld van politie en justitie, waarbij er vooral veel lof is voor oud korpschef Bouman en advocaat Knoops. Het is een boeiend boek geworden, een echte page turner. Ronald’s ghostwriter is Jim de Koning, zelf werkzaam bij de politie en bekend van TV. Het gebruik van jargon zou in dat geval een valkuil zijn, maar De zaak Ronald V. is heel toegankelijk en aantrekkelijk geschreven voor het bredere publiek. Waar nodig zijn vaktermen uit de politiewereld en uit de juridische sector helder en bondig uitgelegd, en dat vond ik erg behulpzaam. Hoe moet je anders weten wat ‘putatief noodweer’ is, om maar eens wat te noemen? Ik was althans niet bekend met dat soort vaktermen. Mocht je wat meer visueel zijn ingesteld: er bestaan camerabeelden van het voorval, en ook illustraties met de situatieschets, maar die vind je niet in dit boek. Ga dan bijvoorbeeld eens kijken op https://www.ad.nl/binnenland/de-21-3-seconden-in-heerlen-die-alles-veranderden~af18de0e/. Concluderend: De zaak Ronald V. is een pakkend boek dat makkelijk leest. Een echte aanrader.
1	Een speciale kijk op dierenrechten gekruid met een behoorlijke dosis humor.geen wereldreis dit keer maar wel de trektocht van gemeente tot gemeente van een cirkus. De sprekende dieren stelen de show.
1	Met veel gevoel en detail beschreven leven van een resident en zijn omgeving in Indië, waarbij het tot een conflict komt tussen de rechtlijnige nuchterheid van de Nederlandse overheersers en de mysterieuze en gevoeligere cultuur van de lokale bevolking. Heel interessant om te lezen hoe het er destijds aan toe ging. Alleen dwaalde mijn gedachten soms af, wanneer Couperus in zijn beschrijvingen te milities uitweidde.
1	Echt een fantastisch spannend boek waar je na afloop echt twijfelt wat nu fictie is en wat echt is gebeurd. Een van de betere boeken die ik gelezen heb. Helaas heeft de schrijver het tot nu toe bij een boek gelaten. Hopelijk komt er nog meer uit van hem. Een aanrader!
1	De maatschappij waarin Jonas opgroeid lijkt perfect. Er is geen oorlog of pijn. Iedereen krijgt een duidelijke taak en er hoeven geen keuzes te worden gemaakt. Wanneer Jonas 12 is wordt hij uitverkoren. Jonas wordt Bewaker van Herinneringen: hij ziet toe op het geheugen van de samenleving. Hij wordt door de Gever ingewijd in de geheimen van anderen. Zo ontdekt hij stap voor stap de verschrikkelijke waarheid over de maatschappij waarin hij leeft. En een weg terug is er niet. Het boek leest echt als een trein! Ik ben benieuwd naar de andere delen!
1	Lang geleden dit boek gelezen en omdat ik zelf in Tirana was geweest herkende ik veel in dit verhaal. Op een aangename manier word je geintroduceerd in een voor velen onbekende wereld.
1	Over Vis hoef ik niet veel te zeggen denk ik. Hij zit voor mij altijd prettig (verontrustend) dicht op de tijdgeest. Hij werd ooit bijna opgepakt omdat hij een waargebeurde moord zo had beschreven, dat de rechercheur dacht dat hij op een ingewikkelde manier kwam bekennen! Brains was een heerlijke stuwende leeservaring en zijn nieuwste: Barabbas is dat ook weer. De personages doen stevig moeite om uit het bordkarton te komen, Vis geeft ze maar net genoeg ruimte... Het leest zoals ik inmiddels van Vis gewoon ben en ook bewonder: als een voortrazende trein. Storend foutje op de de achterflap: Simon Rosenblatt wordt ook Rosenthal genoemd. Ik kan alleen maar hopen dat z'n volgende weer net zo wordt. Deze staat al voor binnenkort op de rol.
1	Ik had dit boek op mijn 'te lezen' lijst staan en zag het vorige week liggen op een tweedehands boeken markt; ik deed zoals elke leesfan zou doen en kocht dit boek. Waarom het precies op mijn lijstje stond wist ik niet echt meer, zodat ik opnieuw nazicht deed op Hebban. Ik zag bij vele beoordelingen staan dat het een soort horrorverhaal was, anders dan velen, en moeilijk weg te leggen... Het 'moeilijk weg te leggen' en 'iets anders' trok me aan, maar het 'horror' aspect in een boek, dat wist ik zo nog niet, maar ik wou het een kans geven en eens iets 'anders' lezen. Was het moeilijk weg te leggen? Ja, aangezien ik het in drie dagen gelezen heb (naast full-time werken), het is mooi geschreven en neemt je mee in een bijzonder (lees net iets anders) verhaal; Stefan Brijs is wat men noemt 'een meester verteller'. Heb nog nooit iets van hem gelezen, maar zou het zo weer doen. De wijze waarop het verhaal verteld wordt zorgt ervoor dat je volgens mij zelfs 350 pagina's geboeid zou kunnen worden door een verhaal over 'de reis van een ééndagsvlieg', indien het verhaal door dezelfde Brijs geschreven zou worden. Was het boek ook een horrorverhaal? Ik noem dit niet echt zo, ik vind het eerder een modern sprookje met een donker kantje. Het is een boek dat je niet echt kan categoriseren, maar dit moet ook niet. Ik schrijf in mijn beoordeling nooit over wat het boek echt gaat, de inhoud van het verhaal kun je overal terugvinden, maar het gaat mij wel om de leeservaring die boeken kunnen geven. Bij deze was dat iets bijzonders, een verhaal dat je bijblijft en dat je ook doet nadenken over grote en minder grote thema's. Ik zou het iedereen aanraden, ook omdat het niet echt moeilijk geschreven is (met uitzondering dan van deel II waarin af en toe wetenschappelijk uitleg wordt gegeven, maar waarvan ik denk dat dit ook wel leesbaar is voor de meesten van ons). Een boek die op ieders 'te lezen' lijstje zou moeten staan. Waarom geen 5? Ik heb wel even getwijfeld, maar geen 5 omdat ik het boek kon wegleggen om te slapen; bij de boeken met een 5 kan ik dat niet, enkel daarom. Dat maakt mijn verschil tussen een 4 en een 5. Ik zou eigenlijk 4,5 willen geven, maar dit kan blijkbaar niet.
1	Een fantastisch boek dat je gewoonweg niet wilt neerleggen. Een ultieme aanrader!
1	Wat maakt deze hoofdpersoon veel mee, een heel mooi geschreven boek, waaruit blijkt dat Fiona voor haar tijd een supersterke vrouw is en behoorlijk geëmancipeerd. Zeker een aanrader om te lezen.
1	Vooral de beschrijvingen van de verschillende soorten ijs en sneeuw zijn prachtig en beeldend beschreven. Het verhaal wordt steeds onderbroken met herinneringen van de hoofdpersoon. Dit is in het begin even wennen omdat dit vaak zomaar lijkt te gebeuren. Een spannend verhaal waarbij de hoeveelheid aan namen soms wel wat onduidelijkheid kan brengen.
1	Een verhaal waarbij je van begin tot einde "op het puntje van je stoel zit". Ik kon het boek niet neerleggen. Een echte aanrader voor wie van ijsverhalen houdt.
1	Een heerlijk boekje om te lezen. Ontroerende en humoristische verhaaltjes. Tellegen kan in een kort fragment een hele wereld aan sferen neerzetten. Vele stukjes en dialogen tussen de diertjes hebben een diepere laag. Leuk om voor te lezen aan kinderen én volwassenen.
1	Heerlijke boeken om in een ruk uit te lezen.
1	Wat weer een fantastisch deel van deze serie. Ik heb er echt van genoten. Ik weet niet of ik de delen in de goede volgorde lees, maar tot nu toe komt het allemaal nog logisch over dus ik houd maar gewoon mijn volgorde aan.
1	Mijn eerste boek van Piet Baete en ik heb ervan genoten. Het sterkste punt van het boek is dat het erg authentiek overkomt. Zowel de moorden, de personages, het onderzoek als de streek komt heel realistisch over. Zelf ben ik van West-Vlaanderen, dus misschien daarom dat ik me niet stoorde aan zaken die anderen als spreektaal zouden kunnen ervaren hebben. Het boek las in ieder geval als een sneltrein. Wel in het midden op vlak plot een beetje op het langdradige af, wanneer het onderzoek naar de seriemoordenaar in het slob zit en er geen nieuwe moorden gebeuren. Wel leest het boek zo aangenaam, dat het nauwelijks stoort. Nu en dan wat zwarte humor bevordert ook het leesgenot. De laatste hoofdstukken lees je in n ruk uit, al bleef ik toch met een honger gevoel zitten: Een cht spannende klopjacht komt er helaas niet van. Kortom: een boek heel degelijk boek dat net niet het onderste uit de kan haalt.
1	Denk dat boek nu wel iets van 3 keer heb gelezen. Het is bijzonder geschreven vind ik zelf. Liefde, humor, spanning, strijd van dagelijks leven, fantasy. En tuurlijk de Benedict broers. (Zwijmelzwijmel) meerdere delen van 3 zijn er vertaald, laatste 3 helaas niet. Maar heb ze in Engels gelezen en dat gaat ook prima.
1	Nadat ik de film had gezien besloot ik toch maar de boeken aan te schaffen. Ervoor gekozen om dit boek met een 'buddy' te lezen tijdens een 'buddyread' dachten we beide dat het wel een tijdje zou duren, maar man - wat waren wij er snel doorheen! Dit boek leest lekker weg, en ook niet erg moeilijk. Zeker weten dat ik de vervolgen ook zal gaan lezen!
1	Erg genoten van deze korteverhalenbundel van Alain de Botton. Prachtig hoe deze bekende filosoof het werknemersbestaan van bijvoorbeeld een arbeider in een koekjesfabriek, een hoogspanningsmastmonteur of een accountant tot leven wekt. Hij verwerkt daarin hele rake observaties over hoe belangrijk werken voor de moderne mens over het algemeen is (en dan niet zozeer in financiële zin, maar meer qua status, zingeving enz.), maar ook over hoe onzichtbaar (maar tevens onmisbaar) de werkzaamheden van sommige beroepsgroepen zijn, door de almaar doorgaande specialisatie. Echt een aanrader.
1	Voor ik begon te lezen in dit boek, viel me vooral de ondertitel op: Sommige geheimen kunnen beter nooit boven water komen. Dit intrigeerde mij heel erg. Er komen in het boek erg veel geheimen boven water. Het is een echte pageturner. Eenmaal in het verhaal, laat het je niet meer los. Je leert eerst de drie hoofdpersonen kennen. Later komen de drie lijnen mooi bij elkaar. De beschrijvingen van Venetië en voormalig Joegoslavië zijn heel goed gedaan. Ookal ben je er nooit geweest, toch zie je de omgeving voor je. Ook Carnivia is mooi beschreven. Nieuwsgierig geworden, ga je toch even op internet kijken. En ja, de website bestaat echt. Leuk gedaan, al haalt de site het niet bij de site zoals beschreven in het boek. Ik ben erg benieuwd naar het tweede boek. Hoe zal het iedereen verder vergaan? Aan welke "kant" zullen ze staan? Welke (verborgen) agenda hebben ze? Alles bij elkaar een heel goede thriller, zeker een aanrader!
1	Wow wat was dit weer een super spannend boek! Het begin moest ik er even inkomen en was het niet zo heel spannend maar op een gegeven moment wel.... wow ik kon het boek niet meer weg leggen ik wilde weten wie het had gedaan.... je denkt dat je weet wie maar nee dan is het toch iemand anders of nee ook die is het niet... Echt een aanrader.... Op naar het volgende boek van Lisa...
1	Een feelgoodroman die grotendeels gaat over Maud. Nadat de drie zussen een mailtje hebben gekregen dat de stadstuin van hun vader niet meer kan worden onderhouden vanwege de financiën, weet Maud genoeg en wil hem gelijk verkopen maar daar denken Yara en Britt anders over. Naast de problemen van de tuin heeft Maud een erg drukke baan waarin ze zich omhoog werkt naar een grote promotie. Maud heeft een relatie met Rob die niet zo loopt zoals ze hadden gehoopt, ze hebben vaak ruzie over dat Rob zo graag kinderen wil terwijl Maud alleen maar aan haar werk denkt. Rob is vaak op bezoek bij Maud haar zus Yara en haar dochter Nova. Hierdoor krijgt Maud argwaan en krijgen ze uiteindelijk zo'n grote ruzie wat hun uiteindelijk uit elkaar drijft. Maud haar moeder is mega trots dat haar dochter zich nu voor de volle honderd procent op haar werk kan gaan richten, maar na een tijdje weet Maud dat dit niet is wat ze wilt en neemt een groot besluit wat haar uiteindelijk in een hele andere situatie brengt dan die grote promotie waar ze op aaste. De stadstuin is een verhaal over drie totaal verschillende zussen die de tuin proberen te redden op een erg mooie manier. Een mooi verhaal met een emotioneel randje, ook door het verhaal van Joep wist Anne West mij zeker te raken met dit verhaal en ben erg benieuwd naar deel 2 en deel 3.
1	Ik heb sinds De Christus smaragd meerdere boeken van Kastner gelezen en ik moet moet zeggen dat het boeiende boeken zijn. Toch wil ik nog even iets kwijt over De Christus Smaragd (deel 1) en De Engelenburcht (deel 2). Jammer is namelijk dat de uitgeverij Karakter niet het derde deel heeft uitgegeven. Want dan weet men pas wat er definitief met de hoofdpersonages gebeurd. Ik ben nu toch maar het derde deel in het Duits aan het lezen en ik moet zeggen dat dit best meevalt, maar dat zal wel komen doordat ik in de grensstreek woon. Nu pas in het 3e deel kom je er achter wat er zich nog verder afspeelt met de dubbele Paus en het geheime genootschap van Totus-Tuus. Geachte heren van Uitgeverij Karakter, het is zeker de moeite waard om te overwegen dit deel ook te vertalen en uit te geven.
1	Jaren geleden belandde ik in een file op de autoweg vlakbij mijn huis, er bleek een zwaan op de weg te tippelen en iedereen manoeuvreerde voorzichtig om het beest heen. Ik weet niet hoe het toen is afgelopen met deze zwaan maar ik hoop dat iemand de dierenambulance gebeld heeft. Want na het lezen van dit boek weet ik dat een zwaan een flinke ruimte nodig heeft om op te stijgen en dat gaat dus niet op een weg met allemaal obstakels (auto's). Reddingsacties als deze, daar staat dit boek vol mee en het is zo leerzaam om na elk avontuur even iets bijzonders te lezen over het betreffende dier. Ik heb er ook van geleerd en heb diep respect voor de mensen van de dierenambulance. Veelal doen ze dit werk ook nog vrijwillig. Mooi beschreven in kindertaal, zeer geschikt voor toekomstige dierenredders.
1	De geadopteerde Razvan raakt na een avond uit geobsedeerd door Coco, en wil met haar een nieuw leven beginnenin Roemenië, zijn geboorteland. Hij begint haar te stalken en begint een kat- en muisspel via internet. Coco raakt door toedoen van haar stalker steeds verder in de problemen en heeft geen idee wie haar dit alles aandoet. Ze wordt opgevangen door Jeroen, de therapeut die haar gehandicapte broer begeleidt, maar is deze Jeroen wel te vertrouwen? De schrijfstijl is zeer prettig en pakkend, en ook het verhaal blijft boeien. Op zo'n driekwart van het boek kwam ik er met een schok achter wie de dader was, tenminste, dat dacht ik..... Later bleek het toch ietsje anders in elkaar te zitten. De angst en onzekerheid van Coco is erg boeiend, maar ook de stukken over internetcriminaliteit zijn erg interessant om te lezen. Wat mij betreft dus een aanrader!
1	Wat een prachtig levensverhaal over Cyril. Je lijd, huilt en lacht om dit ontroerende verhaal over het katholieke naoorlogse Ierland. Een zoektocht die Cyril vanuit Ierland naar Amsterdam en New York brengt om het geluk en de liefde te vinden.
1	Fwow, een perfect boek, spannend tot de achterkaft. En waarom....? Chris Ryan schrijft toe de point. Het is een sluitend verhaal, dus een hoofdpersoon in tegenstelling tot Tom Clancy en het is spannend.
1	Loes stelt me wederom niet teleur. Gewoon een heerlijk boek om te lezen. Eigenlijk vind ik dat met alle boeken van Loes. Deze vond ik wel iets minder dan Vrijdag en Zwanenzang (want die vond ik echt helemaal geweldig) maar toch is Driftleven ook weer de moeite waard. Kom maar op met het volgende boek van Loes.
1	Santa Montefiore blinkt weer uit in details. Je hebt het gevoel of je zelf aan de kust staat te kijken naar de vuurtoren, terwijl je op de achtergrond je zee hoort ruisen en je de geur van de ziltige zee ruikt. Ook haar kijk in dit boek op het hiernamaals is zeer bijzonder om te lezen. Een boek wat draait om familie, liefde en inspiratie. Kortom een heerlijk boek om in te duiken en snel uit te lezen.
1	Kies voor mij is veel meer dan een standaardverhaal dat de lezer behoort te prikkelen. Dat maar meteen de wereld uit geholpen te hebben: de plot is niet alleen hartverwarmend, maar ook een tikkeltje onthutsend. Oké, toegegeven. Je denkt nog “daar gaan we weer, een boek in het kader van dat seks verkoopt”. En inderdaad, er worden heftige liefdesperikelen beschreven. Deze maken de verhaallijn niet onnodig plat of bekrompen. Ze voegen meer toe dan in de eerste plaats doet vermoeden. Het laat op een realistische manier zien wie de hoofdpersonages zijn. Dit is belangrijk omdat er later een totaal andere kant van hen zal worden laten zien. De chemie wordt rustig opgebouwd, om naar een interessante wending toe te werken en vandaar uit naar het ontroerende plot te werken. Een verhaallijn die met dit boek zeker niet zal ophouden.
1	Goed geschreven, boeiend verhaal. Een genot en een kans om eens weg te komen uit de Britse heuvels en de deprimerende Scandinavische bossen. Voor iedere toerist die naar Cairo, Luxor, de Sinai en de Rode Zee is geweest een feest van herkenning. In die Egyptische chaos kun je je moeiteloos een thriller voorstellen, misschien wel beter dan in het Oxford van Morse.
1	Tja, wat moet ik hier nu van zeggen. Het duurde echt een paar hoofdstukken voor het verhaal bij mij aansloeg. Bijna had ik het boek al verwijderd van mijn speler. Maar ik ben blij dat ik toch even heb doorgezet. Het werd met recht spannend en met dat vleugje romantiek en erotiek. Jammer genoeg kakt het verhaal aan het einde wat in met oneindige beschrijvingen. Ook vond ik het einde erg plotseling met een zeer onverwachte ontknoping. Jammer dat dat allemaal zomaar uit de lucht komt vallen en met een paar zinnen wordt verklaard. Toch krijgt dit boek de 4 sterren omdat het, overm het geheel genomen, onderhoudend, interessant, aantrekkelijk en spannend was om naar te luisteren. Een saillant detail: Dit boek van Nora Roberts werd voorgelezen door een man, iets wat je bij haar boeken niet verwacht. Je verwacht bij haar boeken een vrouwelijke stem. Maar deze man deed het prima.
1	Erg spannend en in het Engels gelezen. In het begin was het beetje saai, maar later kwam er wat meer actie in en werd het leuker om te lezen. Zelf had ik soms wel moeite om de tekst te blijven lezen want dan werd ik een beetje slaperig.
1	Weer een superspannend verhaal van Deaver. De achtervolging in het bos (die inderdaad 3/4 van het boek inneemt) is zo superspannend geschreven dat je het haast niet weg kunt leggen. Ik voelde me als het ware zelf opgejaagd net als die vrouwen. Het einde vond ik na deze lange achtervolging dus een beetje erg snel gaan en viel een beetje tegen daarom geen 5 duimpjes.
1	Demian is een boek, waar ik me 's morgens al op verheugde om het 's avonds te gaan lezen. Het beschrijft de ontwikkeling van een jongen die het Kaïn teken heeft (althans volgens hem). Tegelijkertijd beschrijft Herman Hesse hier de grote zaken des levens. Zeer actueel is de beschrijving over Europa, mensen die zich gaan groeperen vanwege angst, terwijl het gaat om het samen ontwikkelen. Het het boek eindigt in de 1e wereld oorlog.
1	Oh.....wat mooi. Zo treffend. Het kan niet anders zo zijn dat een van de twee zelf wel eens last heeft van een manie. Dit moet je zelf meegemaakt hebben, anders kun je het volgens mij niet zo helder neerschrijven. Ik las het boek toen ik net zelf uit een manie klom. Ik kan jullie vertellen dat de manie heel eng echt is neergeschreven. Het leek alsof ik zelf in het boek rondliep.......de vanzelfsprekenheid waarin je in totaal krankzinnige situaties terecht komt. Later als je weer eens met de benen op de grond terecht komt besef je wel dat jij het bent geweest die daar rondgedoold heeft. Ik heb gejankt en vind het een aanrader voor mensen die wel eens last hebben van een manie en volgens mij is het voor de mensen eromheen ook wel fijn om te lezen. Je kunt de 'gedachtengang' van een manisch iemand wat volgen. Shit, dit is wel een erg persoonlijk relaas geworden..afijn.
1	Het beste boek wat Jac. Toes heeft geschreven. Zeer mooie stijl. Krachtig, humoristisch, maar vooral gevoelig. Fotofinish werd een "juweeltje" genoemd. De vrije man is een juweel van grote klasse.
1	Weer een heerlijk romantisch boek van Danielle Steel dat je niet snel vergeet.
1	De obsessie, geschreven door Sandra Brown is een boek dat je niet alleen wil hebben gelezen, maar ook wil bezitten! Elke pagina heeft mijn interesse keer op keer kunnen doen opwekken. Ik zou het geen 'aangenaam' boek willen noemen, maar veeleer zoals ze het bij ons in de volksmond zo bevredigend kunnen doen klinken: zaaaalig! Ik zou het aan elke romantische ziel met dat beetje thriller-gevoel willen aanraden.
1	Tante Nitsa vertelt hun gezamenlijke familiegeschiedenis aan haar nichtje Brilka aan de hand van acht levens. Vanaf 1900 tot aan het heden leven je mee met de familie Jitsi. De Russische revolutie, de opkomst en neergang van de Sovjet Unie, het communisme, je leest het allemaal in dit dikke boek. Op een meeslepende en boeiende wijze neemt de schrijfster je mee op deze reis. De personages komen tot leven en je wilt blijven lezen! Het is een prachtig mooi geschreven verhaal en ruim 1200 blz. is geen enkel probleem. De mysterieuze warme choclade loopt als een rode draad door het verhaal. Dit boek is absoluut een topper.
1	Zo verschrikkelijk triest en heftig, ik heb er geen woorden voor, ben er helemaal stil van. Verschrikkelijk wat Anne is aangedaan maar ook hoe dit voorkomen had kunnen worden.
1	Op zo'n manier geschreven dat je de warmte van India echt voelt. Soms aanvankelijk wat ingewikkeld met de vele verhaallijnen, maar schitterend hoe ze samen worden gebracht.
1	Ik heb in lange tijd geen boek gelezen dat me zo boeide als "Serena". Naarmate het verhaal vorderde hield het me steeds meer in zijn greep. Dat had ik eigenlijk niet verwacht toen ik het begon te lezen!
1	Ik begon met lezen en eigenlijk zat ik er direct in. De paniek die een moeder voelt als een kind aan je aandacht is ontsnapt ken ik als ouder heel goed. Gelukkig loopt dat meestal goed af, maar in dit geval dus niet. Wat als een gewoon boek begint, bouwt zich steeds meer op met details, om aan het eind een genadeslag uit te delen. Alles lijkt zo makkelijk geschreven, dat je een idee hebt hoe het gaat eindigen, maar nee hoor het loopt toch heel erg anders. Ik heb al tijden niet gelezen, en vond dit een mooi boek om weer eens ergens goed in te duiken. Voor mij was dit een super boek
1	Ik vind het een heel leuk en goed boek. Ik vind het fijn dat het boek niet zo lang is. De inhoud van het boek is heel erg goed.
1	Weer een deel dat vol zit met gevaar en heel veel actie. Het verhaal is net een dramaserie, al het mogelijke lijkt fout te gaan. Vriendschappen worden gemaakt en verbroken. Liefdes die ontstaan. Duistere geheimen ontrafeld of juist gecreëerd. Het boek is nooit saai en je leest het zo weg. Vuurhart is weer de hoofdrolspeler en je volgt het verhaal dan ook via hem. De serie ontwikkeld zich goed, er komt meer diepgang in de katten.
1	Na eerst de andere 2 boeken te hebben gelezen van Dan Brown, was nu de beurt aan deze... of ik minder vond.. ging wel.. vond het toch een heel goed en boeiend boek! Ook leuk de code op het einde... ff puzzelen maar kwam er toch uit...
1	Dat is ook juist het leuke en boeiende aan de verhalenbundels van deze auteur. Niet alledaagse onderwerpen waarover hij heel serieus kan schrijven. Zoals het verhaal "Vrije enquête" waarin de ik-persoon mensen opbelt met een bijzondere vraag en alle antwoorden opschrijft en rubriceert. Of hoe een bijzonder bouwsel uit de hand loopt in het verhaal "De pagode van Poentsja". In het leukste verhaal "signalement" vestigt de schrijver de aandacht op een markante personage, maar laat tijdens het verhaal de aandacht soepel verschuiven naar andere bijzondere snoeshanen.
1	Alweer een goede YA dit keer geschreven door Margje Woodrow. Wanneer Jessie en Sam een gezellige avond hebben vertrekt Jessie eerder dan Sam. Een korte tijd later horen ze een enorme klap, politie-, en ambulancesirenes. Jessie is verongelukt op het spoor en iedereen denkt aan een zelfmoordpoging. Sam is de enige die twijfels heeft en op onderzoek uitgaat. Ze komt uiteindelijk achter de waarheid, maar moet haar mondje dichthouden. Veel mensen uit haar directe omgeving zijn erbij betrokken. Dit boek gaat over list en bedrog.
1	Mooi vervolg op 'De brief voor de koning'.
1	Dit is een raar boek om maar met de deur in huis te vallen. Maar het is van in het begin intigerend en je wil het raadsel oplossen. Er zijn twee personen waarrond het eigenlijk allemaal draait. Will, de jongen die _ontvoerd_ wordt en verplicht terecht komt in een onwaarschijnlijk,hels avontuur. Hij moet namelijk samen met Elliot, _ goede (?) dichter een missie volbrengen die alleen hij aan kan . Will is namelijk immmuun voor de bedreiging die in Broken Hill Hangt. In dit stadje is namelijk een _tragedie_ gebeurd waaraan niemand geen weerstand kon bieden. Ik mag niet te vl verklappen want anders moet je het boek niet meer lezen maar het draait allemaal rond manipulatie door het _ Woord_. In deze wereld zijn de slehterikken soms dichters en ook proselieten en zwarthelmen zijn vijanden. En diegene die Will moet helpen zoeken: _Virginia woolf_ dat is het kwade in eigen persoon. Emily, de studente die makkelijk mensen kan overtuigen wordt aangenomen op een speciale school. Hier leert men mensen overtuigen en manipuleren . Emily volgt deze opleiding nauwgezet totdat er op een dag iets ergs gebeurt en zij _verbannen_ wordt voor een jaar. Ze moet zichzelf zien te redden en moet in Australie een nieuw leven opbouwen en wachten totdat iemand haar komt halen. Dit meisje bouwt een ander leven op en wordt zelfs verliefd op Harry. Dit is in een notedop de opbouw van het verhaal dat dan verder gaat en niets is zoals het lijkt. Stilaan vallen de puzzelstukjes op de juiste plaats en als het verhaal uit is,weet je min of meer het _ware verhaal_. Klinkt dit een beetje onsamenhangend? Ja,ik weet het maar Lexicon is geen boek zoals een ander en wordt verteld op een aparte manier en met flashbacks en vooruitblikken zoals je nog niet gelezen hebt. Persoonlijk vond ik het een geweldig verhaal wat je lang zal bijblijblijven want het laat de gevaren van onze multi-media maatschappij zien en toont wat macht over iets of iemand kan beteken. Is er een keuze of niet? Zo kan ik het thema van dit boek samenvatten. Lexicon is volgens mij een aanrader als je gek bent op een verhaal dat anders is dan de rest. Is het een hapklaar boek? Nee,je moet je aandacht er voortdurend bij houden om mee te zijn en dan mis je soms nog zaken. Maar als je een boek wil lezen dat doet nadenken,lees dan Lexicon.
1	Het is een goed boek. Had hem in 2 dagen uit. Tot het einde toe spannend.
1	Een goed verhaal. Unieke schrijver, steeds wat anders, verveelt niet. Einde wellicht wat voorspelbaar, maar zondermeer TOP!!!
1	Uitstekend geschreven thriller die je niet weg kunt leggen. Op het einde valt heel wat uit te leggen... verrassend.
1	De schapen van Glennkill is echt veruit het leukste boek dat ik de afgelopen tijd heb gelezen. Ik kreeg het cadeau van iemand die wist dat ik dol ben op thrillers en in eerste instantie leek het me wat tam. Maar na het eerste hoofdstuk was ik verkocht. Dan vinden de schapen hun herder met een spade in zijn borst. Ze maken zich vooral bezorgd om hun eigen welzijn - wie brengt hun nu hooi? - maar al snel constateren ze dat hun herder, George Glenn, meer verdient. Hem weer levend maken kunnen de schapen niet, maar ze kunnen wel proberen om de dader op te sporen en dat gaan ze dan ook doen, onder leiding van Miss Maple, en ze gebruiken daarbij typische schapeneigenschappen, het zijn geen 'mensen in schaapsklederen'. De kudde is Iers, de meeste schapen hebben een Engelse naam, hoewel Leonie Swann het boek in het Duits heeft geschreven. Ze is er op een geweldige manier in geslaagd om je te laten geloven dat schapen een moord kunnen oplossen en haar stijl is heel onnadrukkelijk bijzonder. Geen wilde achtervolgingen of bijbelse mysteries, maar gewoon een heel mooi, spannend boek, waar je later met plezier aan terugdenkt. En wat die recensent van Crimezone over Waterschapsheuvel zegt is echt absolute onzin. De associatie is geen moment in me opgekomen.
1	5e boek van Michael Dimercurio en wederom eentje die ik met veel plezier heb gelezen. De vele gedetailleerde beschrijvingen van de laatste momenten vormen geen belemmering bij het verhaal, ofschoon je je toch afvraagt waar de schrijver het vandaan haalt of hoe hij zoiets heeft kunnen invoelen. Hoewel je je (nu ik vijf boeken op een rij heb gelezen) serieus afvraagt of Michael Pacino wel van deze wereld is en niet kapot te krijgen is, kun je je intens met hem personificeren. Hij gaat er voor, ook al worden zijn beslissingen met bloed doordrenkt. Het mens in hem, merk je meestal achteraf.
1	Een zeer goed opgebouwd realistisch verhaal, waar heel wat actuele thema's op een prachtige manier in verwerkt zitten. De verschillende personages spelen allemaal een even belangrijke rol in het geheel. De spanningslijn is mooi opgebouwd , met toch nog een verrassend einde. Knap geschreven.
1	Spannend eerste deel van een nieuwe serie! Vlot lezend, veel actie. Hoop dat het volgende deel snel volgt.
1	Eigenlijk ben ik geen thrillerlezer, maar voor deze keer heb ik een uitzondering gemaakt. Wat een geweldig spannend boek! Het eind is verrassend mooi en enerverend. Ik hoop dat deze schrijver nog veel boeken op zijn naam gaat zetten!
1	Ik lees heel veel recensies over (jeugd)boeken: Van ' Kinderboekenpraatjes' tot en met 'Tzum', een literaire kijk op boeken. Heel vaak lees ik dat lezers tranen met tuiten huilen, zo ontroerd is men bij het lezen. Ik heb dat zelf veel minder. En dan kom je weer op de uitzonderingen die de regel bevestigen. Bij het lezen van deze roadtrip kreeg ik een dikke brok in mijn keel. Heb dit boek met verve aangeprezen aan de jonge mensen die ik probeer te enthousiasmeren een boek te lezen. Naast de indrukwekkende beschrijving van Charlies leven ontbreekt het gelukkig niet aan grappig beschreven voorvallen. Het wordt naar het eind toe steeds schrijnender en aangrijpender. Je kunt een heleboel schrijven over dit boek, maar mijn advies is: lees dit fenomenale boek. Van harte aanbevolen.
1	Als Aref dood wordt aangetroffen en Fee verdwijnt, staat het leven van rechercheur Lena Schier op zijn kop. Een vluchtige minnaar is dood en een vriendin van haar zus is spoorloos. Vanuit vier verschillende perspectieven worden de ontwikkelingen beschreven: vanuit Lena, psycholoog Joost, buurman Luuk en de verdwenen Fee. Als lezer wordt je voortdurend op het verkeerde been gezet, en dat maakt dat je door wilt lezen. Het unieke decor van het Hanzestadje Appingedam maakt ‘Een wreed voorjaar’ extra bijzonder. Een thriller die alles in zich heeft. Als je zelfs je naasten verdenkt, hoe kun je dan nog rustig wonen in zo’n kleine gemeenschap!
1	Het boek heeft zeker een speciale schrijfstijl, de opbouw is soms verwarrend maar na een poosje heb je wel door wat hij/zij bedoeld. De inhoudelijke kant van het verhaal is een beetje bitter maar zeker en vast origineel! alles wordt tot in de puntjes omschreven en daar hou ik wel van. Daardoor is de inleving dubbel zo goed. Sommige zinnen vond ik persoonlijk wat diepzinnig en moeilijk, maar zoals ik al zei na één pagina wordt het wel duidelijk. Het boek heeft een harde inhoud zeker omdat Leonie het vaak heeft over het kindje dat ze nooit zal krijgen. Er zijn ook wel mooie momenten in het boek maar bepaalde dingen zijn wat vaag voor mij.
1	In Groene vrijdag neemt Winston Malone wraak op zijn (ex-)werkgever en raakt hij hierdoor verstrikt in het web van een ietwat duistere maffiafiguur met alle gevolgen vandien. Het boek staat niet meteen bol van de spanning en actie, maar toch heb ik me geen seconde verveeld. Post hanteert een uiterst vlotte en amusante pen en creëerde een bonte verzameling leuke en originele personages (met Caesar Malvi, de dwerg met een verleden als All Star Wrestler als mijn absolute favoriet). Ook de links naar films, TV-programmas en muziek die geregeld opduiken vond ik wel leuk. Meer van dat aub!
1	Jeumig! Wat een goed boek! Normaal lees ik niet zo veel achter elkaar in één boek.... Nu in twee dagen uit! Aanrader! Nee, a must have! Dank Tjeerd!
1	Wow! Dit is echt een geweldige thriller..Het blijft spannend tot het eind, terwijl je je af blijft vragen wie het gedaan heeft..Uiteindelijk een zeer creatief en onvoorspelbaar! Moet je zeker lezen :)
1	Te veel boeken hierna gelezen voor een gedegen recensie maar dit was een fantastisch boek. Ik had eerst mijn bedenkingen omdat ik niets van honkbal weet maar dat is zeker niet nodig.
1	Dit boek werd me aangeraden door één van mijn collega's. Ik werk dagelijks met kinderen met autisme en het is dan ook niet verwonderlijk dat dit boek me erg aansprak. In het begin wist ik niet zo goed wat ik met de spirituele insteek moest, aangezien ik daar zelf niet zo vaak mee bezig ben. Maar eigenlijk was het alleen maar heel mooi en wonderlijk! Rowan is echt een jongetje wat je in de hart sluit en het boek is zo geschreven dat je ontzettend meeleeft. Topverhaal.
1	Een klein maar interessant boekje. Het geeft een goede kijk op het ontstaan van zwerkbal en hoe de sport in elkaar zit. Heel leuke aanvulling op de reeds bestaande Harry Potter reeks. Een leuk weetje is dat dit effectief een boek is dat Harry zou hebben gekregen van Hermelien.
1	Dit was een boek wat ik snel uitgelezen had en dat terwijl ik nooit zo snel lees. Het waren korte hoofdstukken wat ik persoonlijk erg prettig vind. De spanning was goed opgebouwd en had een verrassend einde! Echte aanrader!!
1	"Alles te verliezen" leest vlot weg, ik vind het een spannend verhaal en ik wilde steeds weten hoe het verder zou gaan. De overlijdensadvertentie in het begin had mij op het verkeerde been gezet, maar dat kan ik bij een boek erg waarderen. Het is wat mij betreft geen voorspelbaar verhaal en dat vind ik een groot pluspunt. Daarnaast vind ik Claire een interessant personage, haar dochtertjes vind ik fijne meisjes die door het verhaal heen dartelen en ik vind het leuk dat er ook uit het perspectief van haar man Harald geschreven wordt. Het is niet het beste boek dat ik in tijden heb gelezen, maar ik vind het een goed boek en ik blijf zeker meer van Esther Verhoef lezen. Aanrader! Vier sterren!
1	Het prentenboek De glimlach van de Prinses staat vol met opvallende kunstwerkjes, collages met batikmotieven. Het boek ademt daardoor een Indische sfeer uit. In het verhaal ontmoeten we de Prinses met de mooiste glimlach, deze lach doet iedereen zijn of haar zorgen snel vergeten. Mensen staan dan ook dagelijks te wachten om een glimp van de prinses op te vangen. Wanneer de prinses ontvoert wordt door een gevaarlijke draak verdwijnt met haar alle blijdschap uit het land. Vele falen bij hun poging haar uit de klauwen van de draak te redden, maar dan komt er gelukkig een dappere matroos het verhaal binnen varen, zou het hem wel lukken? Een herkenbaar verhaal waarin het grappig is dat de prins of ridder in dit geval vervangen is door een matroos (en zijn paard door een boot). Het is een prentenboek voor kinderen vanaf vier jaar, het verhaal is dan ook redelijk eenvoudig gehouden. De mooie afbeeldingen maken het boek uniek en nodigen zeker uit om keer op keer uitgebreid samen met je (klein) kind te bekijken en het verhaal hier en daar met een vleugje van je eigen fantasie of die van je kind aan te vullen.
1	Mijn tweede boek dat ik las van hem en ik vond het zeer boeiend! Eerst is het redelijk verwarrend maar daarna... eens je je volledig in het verhaal kan inleven kan je het boek niet meer op zij leggen!! De moeite waard!!!
1	Nice clue. Je zag m de laatste helft wel al vet aankomen maar mooi!!!!
1	Stukje bij beetje legt Corine Hartman de puzzel in elkaar. Een meesterwerkje, dat voldoet aan alle spelregels: een origineel plot, goed uitgewerkte karakters en een sublieme ontknoping. Geloofwaardig en met zorg geschreven.
1	Ik las het boek omdat dat het enigste was dat we meehadden op vakantie. Maar vanaf het moment dat 'k begon kon ik niet meer stoppen. Het is mijn 1e boek van haar maar ik denk dat ik eens naar de bieb ga, om de rest te lezen. Het was een dikke pil, maar voor mij kon hij niet dik genoeg zijn. 'k vond het jammer toen ik aan de laaste bladzijde was. Een van de hele leuke dingen aan het boek was dat je iedereeen aan het woord zag. Zo had je een breed perspectief op het verhaal. 'k vond het einde echt droevig maar ook wel realistisch.
1	Je bent 13 en je bent per ongeluk getuige van een verschrikkelijke gebeurtenis waarbij je oudere broer een grote rol speelt. Daarna zet diezelfde broer je onder druk dat je het niet mag vertellen, aan niemand. Maar dan wordt een onschuldige jongen opgepakt voor wat je broer heeft gedaan... Wat doe je dan? Tessa de Loo weet knap te beschrijven hoe Michiel met zijn geweten worstelt, je kunt niets anders dan vreselijk medelijden krijgen met hem.
1	Het is een zeer interessant boek, zeker voor tieners ik heb er uit geleerd dat je niet zomaar mensen moet toevoegen op Facebook. Zeker een aanrader, en het is een zeer spannend verhaal.
1	John Brosens kan er wat van. Ik heb dit boek namelijk in een avond (en een fiks deel van de nacht) uitgelezen en dat is me nooit eerder gebeurd. De ontknoping vond ik bizar en zeker onvoorspelbaar.
1	Coben heeft weer een heerlijke pageturner geschreven. Het plot is zoals altijd weer verrassend. Het is niet zijn beste boek en niet altijd even geloofwaardig. Maar het leest wel lekker weg. Aanrader voor Coben fans. Maar geen vijf sterren.
1	Ik heb het boek echt in een ruk uitgelezen. Mooi verhaal, een de personage van Posthumus was heel geloofwaardig. Spannend en goed geschreven. Ook het einde was prachtig en heel onverwacht. Ik hoop dat deel 2 en 3 snel verschijnt want die ga ik zeker ook lezen.
1	Eigenlijk nog nooit een Christelijke roman gelezen. Het verhaal was meeslepend en ik had het dan ook erg te doen met de hoofdpersoon van dit boek. Het las heel gemakkelijk. De stijl is erg prettig. Eigenlijk kon ik maar één minpunt vinden en dat was dat ik hem een beetje langdradig vond. Maar omdat mijn jongste kleinzoon Hosea heet, weet ik nu het verhaal achter zijn naam. Toch wel heel bijzonder aangezien ik persoonlijk niet zoveel met het geloof heb. Toch maakt een boek als deze het dan goed te behappen.
1	Ben ik nog een "eerlijke" recensent als fan van het eerste uur. Ik blijf de boeken van Harlan fantastisch vinden. Natuurlijk is de 1 wat beter dan de ander maar de plotwendingen blijf ik nog steeds geweldig vinden. Ik zeg wel eens tegen mijn vrouw dat die schrijver een enorme kronkel in z'n kop moet hebben om telkens weer zo iets te kunnen verzinnen. Over dit boek kan ik kort zijn, dit is weer zo'n "ouderwetse" Coben die in zijn rijtje zeker niet uit de toon valt en bij zijn betere werken hoort. Lees en geniet van dit boek, een echte page-turner dus niet eenvoudig weg te leggen en nodigt alleen maar uit om het boek in een keer uit te willen lezen. Ik kijk alweer uit naar zijn volgende boek en hoop ook dat de franstalige film van niemand vertellen ook in Nederland op dvd wordt uitgebracht.
1	Geweldig boek weer van Barclay, kon bijna niet stoppen met lezen. De hoofdpersoon is sympathiek en je leeft helemaal met hem mee, prettige schrijfstijl en je wordt constant op het verkeerde been gezet. Beter kan niet :-). Actueel thema ook: de crisis, en hoe dat mensen kan aanzetten om zich in te laten met louche zaakjes en domme dingen te doen. Aanrader!
1	Superboek weer! Ik heb het idee dat ik deze mensen allemaal persoonlijk ken en kan eigenlijk niet wachten op deel drie. Het harde leven op een noorse varkensboerderij gaat door na alle onthullingen uit het eerste deel. Iedere broer en ook dochter Torunn hebben zo hun eigen wolven om tegen te vechten. Het open einde doet je alleen maar meer verlangen naar het volgend deel, heel slim gedaan dus Ik heb weer enorm genoten van dit boek!
1	Zoals bijna altijd komt M. J. Arlidge weer met een goed verhaal. De lijnen van het verhaal zijn hetzelfde maar het is weer goed ingevuld. Ondanks dat ik het na wat puzzelen goed had wie de dader was ben ik ook wel een aantal keer op het verkeerde been gezet.
1	mooi en interessant boek. beetje simpele schrijfstijl.
1	Het verhaal grijpt je zo aan dat je eens goed nadenkt wat oorlog allemaal teweeg brengt. Het verhaal vertelt het verhaal van de moeder die geleden heeft tijdens de oorlog en dit zo veel mogelijk probeert te verdringen en dan heb je de dochter die wel weten wat er allemaal gebeurd is en haar moeder niet begrijpt.
1	Mea Culpa komt heel traag op gang, maar eens de spanning begint wil je constant verder lezen om te weten hoe het afloopt. Het verhaal heeft mij een aantal keren verrast.
1	Het is weer een geweldig boek van een geweldige schrijver. Spannend en pakkend. Eenmaal aan het boek begonnen is het moeilijk om het weg te leggen.
1	Lauren Beukes heeft met “Gebroken Monsters” een intrigerend boek afgeleverd, Het verhaal begint met het vinden van het lijk, pardon, het halve lijk van Daveyton, een tienjarig jongetje. De bovenkant van Daveyton is gelijmd op de onderhelft van een hert, het is niet erg professioneel gedaan. Het “kunstwerk” wordt gevonden vlakbij een bushalte, in de buurt wordt een krijttekening van een deur aangetroffen. In eerste instantie lijkt dit een onbelangrijke aanwijzing, later zal blijken dat de deur een belangrijke rol in De Droom speelt. Rechercheur Gabriella Versado wordt op de zaak gezet, bekwaam leidt zij het onderzoek ,stapje voor stapje komt ze dichter bij de moordenaar. Intussen ontwikkelen zich meerdere verhaallijnen die door de auteur langzaam maar zeker in elkaar gevlochten worden tot een prachtige climax op het einde van het boek. In het begin leest het boek als een thriller, er sijpelen af en toe wat fantasy-achtige elementen in. De dochter van Gabriella,Layla en haar vriendin Cas/Isa spelen met vuur op het Internet. De kunstenaar Clayton heeft heel aparte ideeën over kunst en blijkt ineens veel meer talent te hebben dan vooraf gedacht werd, de Droom geeft hem veel inspiratie. En dan is er nog het verhaal van TK en zijn vriend Ramon, twee daklozen die voortdurend op zoek naar bruikbaar materiaal uit verlaten huizen. Ramon herkent de krijtdeuren en wil op onderzoek uit. Tot slot ontwikkelt zich de verhaallijn van Jonno en zijn vriendin Jen Q, een dj. Jonno komt meer en meer in de ban van video streaming en raakt verslaafd aan kortdurende roem. De moordenaar maakt nog een aantal slachtoffers, het verhaal wordt duisterder, hallucinogeen en ingewikkelder. Als lezer wordt je in een maalstroom meegezogen tot de uiteindelijke climax. Een heerlijk boek waarin een somber beeld wordt geschetst van het leven in Detroit, a.h.w. het einde van de Amerikaanse Droom. Wordt de deur open gezet naar een nieuwe Droom?
1	Ik houd van boeken die je op meerdere niveaus kunt lezen. En in die categorie hoort In Transit zeer zeker. Het is enerzijds een spannend verhaal van een aantal jongeren (17-18 jarigen) die op onderzoek zijn hoe hun wereld in elkaar steekt en hoe zij hun toekomst voor zich zien. Anderzijds zet het aan tot nadenken over onder andere het risico van klakkeloos geloven en accepteren van wat "de leiding" zegt. Ik vond het een fijne leeservaring. Op mijn boekenblog heb ik een uitgebreidere ervaring opgenomen (waarin ook de uitleg van de titel van de blogpost): Róddóp!
1	Leuk boekje en uiteraard veel te dun. Maar De Rode Wolf is de uitgebreide versie van Het Hercynische Woud, dus dat wordt, heel naar, hem aanschaffen!
1	Geestdrift voelt voor mij als een met zorg en aandacht geschreven boek, waarin ruim plaats is voor de personages en hun psyche, zoals bijvoorbeeld het Tourette-Syndroom van de hoofdpersoon Paul Skoglund. Een aantrekkelijke schrijfstijl maakt dat het verhaal op de juiste momenten gaat leven. De verschillende verhaallijnen komen prima samen en een voortdurende mysterieuze spanning maakt erg nieuwsgierig naar de afloop.
1	Deze vuistdikke roman van Virginia Woolfs is een weldaad om te lezen. Virginia Woolf beschrijft in De Uitreis prachtig de natuur, de personages en de Engelse mentaliteit aan het begin van de 20e eeuw. De centrale thema’s van de roman zijn: vriendschap, politiek bedrijven, familiebanden, kunst maken, activisme, geloven, het huwelijkse leven, hoe vrouwen zich tot mannen verhouden en andersom. De roman is voornamelijk opgehangen aan Rachel Vinrace, een jonge naïeve vrouw op zoek naar zichzelf. Via gesprekken en uitwisselingen verandert haar smalle wereldbeeld van een klein gehouden, beschermde dochter in dat van een autonoom denkend en handelend mens. De Uitreis is een Bildungsroman: we volgen Rachel op weg naar haar volwassenheid, Het is daarnaast een ideeënroman: de mensen in het boek reflecteren voortdurend over thema’s als vrouwenrechten, politiek, kunst en religie, het kolonialisme. Soms zijn deze thema’s verrassend actueel .Ik denk dat de personages zeker voor de brexit zouden stemmen. Niets gaat er immers boven Engeland. Natuurlijk, kun je deze roman bovendien in feministisch perspectief lezen. Liever de dood dan het huwelijk, luidt de feministische visie op De uitreis. Maar je kunt Rachels dood ook lezen als het schrappen van de vraag. Er is geen leven dat gemaakt moet worden, geen leegte die moet worden opgevuld. Door Rachel te laten sterven geeft Woolf haar hoofdpersonage de stilte terug.
1	Ik ben een liefhebber van de boeken van Harlan Coben. Vooral omdat hij in zijn verhalen vaak op een bewonderenswaardige manier een bijzondere wending in de plot inbouwt die het hele verhaal op een ander been zet. En in zijn laatste roman doet Coben dat ook weer. Alleen je hebt plotwendingen die als je het achteraf ziet alle logica in zich hebben en dat is dit keer toch een tikkeltje anders. Daarmee krijgt het boek dat wat mij betreft prima is opgebouwd een onbevredigend einde. En bleef ik in ieder geval met een katerig gevoel zitten toen ik de laatste pagina omsloeg. Maakt dat het een slecht boek? Nee, niet wat mij betreft. Het grootste deel heb ik met plezier gelezen, maar de ongeloofwaardigheid op het eind kost Coben dit keer minimaal een ster.
1	Dit is toch 1 van mijn lievelingsboeken, die ik heb gelezen. Toen ik hem voor het eerst in handen had, had ik nog mijn twijfels. maar naar een hoofdstukje was ik helemaal verkocht. het heeft iets sprookjesachtig met een vleug van horror.
1	Spannend boek. Ik was toch erg benieuwd hoe het zou aflopen en wilde dus steeds doorlezen. Helaas vond ik het einde wat tegenvallen, maar al met al wel de moeite waard.
1	Als je nog maar drie hoofdstukken van dit boek gelezen hebt, is het gelijk al behoorlijk spannend. Toch zakt het verhaal in het midden wat in vind ik, om vervolgens weer met een geweldig plot te eindigen. De schrijfster heeft een fijne schrijfstijl en weet haar personages geweldig neer te zetten, ik had de hoofdpersoon Karin gelijk in mijn hart gesloten. Al met al een heerlijke thriller!
1	Lee Child heeft weer een prachtig boek geschreven over Jack Reacher. Jack blijft een interessant personage: nooit een woord teveel in een gesprek en altijd zeer intelligent. Alhoewel, zijn intelligentie lijkt hem in het begin van het boek wat in de steek te laten. Hij hoort via de media dat een vroegere legerkandidaat van hem is opgepakt omdat hij op een middag een aantal mensen heeft neergeschoten in een parkeergarage. Reacher herinnert zich dat die legerkandidaat datzelfde jaren geleden ook al eens heeft geflikt. Reacher is daar destijds na lang speurwerk achtergekomen. Hij denkt nu dat die legerkameraad weer hetzelfde heeft gedaan en reist af naar de plaats des onheils om ervoor te zorgen dat hij niet weer zijn straf ontloopt. Maar dan vallen hem kleine dingen op die niet kloppen en vraagt hij zich af of die legerkameraad in de val is gelokt. Voor de oog-om-oog-tand-om-tand-liefhebbers is het einde van het boek om te smullen.
1	Dit boek behoort tot mijn top 3 best gelezen boeken 2017. Ik zal niets verklappen over het einde maar 1 ding zeg ik wel; WAANZINNIG! Dit boek heeft me van de eerste tot de laatste bladzijde in zijn greep gehouden. Het einde zag ik echt niet aankomen en zal me ook nog lang nablijven. Echt een tóp boek!
1	Ik vond het boeiend tot op het einde. Ik dacht enkele keren: nu heb ik wel door hoe het in elkaar zit, en toch was er telkens weer een verrassing, en zat het anders in mekaar.
1	Het verhaal zit erg goed in elkaar. Je zou je goed kunnen voorstellen dat dit vroeger met de Koningin gebeurd is voordat Alice (in Wonderland) haar ontmoet. Wat mij verder bij blijft van het verhaal zijn de overheerlijke taarten, gebakjes en koekjes die er gemaakt worden. Ik krijg er zowaar trek in. Dit boek mag je wat mij betreft niet missen in 2016-2017.
1	Ik beluisterde dit boek via Storytel. Het werd ingelezen door Anne en Babette Van Veen. Het boek neemt je mee naar een Engels kustplaatsje, met een ouderwets hotel en een oude pier. Het verhaal gaat over 2 hartsvriendinnen, Sophie en Frankie. Sophie is verdwenen in 1997 en er zijn stoffelijke resten gevonden op het strand, waardoor Daniel, de broer van Sophie, contact heeft opgenomen met Frankie, die inmiddels een leven heeft opgebouwd in Londen, met de vraag om terug te keren om samen het lichaam te identificeren en uit te zoeken wat er toch gebeurd is die avond op het strand. De hoofdstukken worden afwisselend verteld vanuit het heden, door Frankie, gericht aan Sophie, en vanuit het verleden, door Sophie over wat er zich toen allemaal in haar leven afspeelde. Ik vind dit boek heel vlot geschreven. Ik was helemaal mee, vanaf het eerste hoofdstuk, tot aan de epiloog, en het heeft me geen moment verveeld. Ik vond het jammer dat het uit was, en dat heb ik niet zo vaak. Ik raad dit boek dan ook aan iedereen aan, het mag gerust een bestseller worden.
1	Spannend verhaal.goed geschreven,erg meeslepend.je wilt weten hoe het zit met de twee zussen die zo verschillend zijn qua karakter en uiterlijk en het einde is geweldig,die zag ik zelf niet aankomen.
1	Young Adult, ik blijf het toch lekkere boeken vinden. Ook dit boek heeft mijn hart gestolen… deze heerlijke weglezende roman neemt je mee in het liefdesleven van Sydney. Dan volgen de gewoonlijke ingrediënten voor dit soort boeken: aantrekkingskracht, oh nee hij heeft al een vriendin, aantrekkingskracht, oh nee ik heb al een vriendin… Dit gaat zo ongeveer het hele boek door, continue vanuit het perspectief van of Sydney of Ridge beschreven…. en weet je…. het greep mij bij de strot… ik had de tranen in mijn ogen… en dan blijkt dat Colleen Hoover niet voor niets een bestselleracteur is!
1	Een politieteam is in Southampton op zoek naar een seriemoordenaar, die telkens twee mensen gijzelt en hen achterlaat met een revolver met slechts één kogel. Het is een zinderend, verbluffend thrillerdebuut. Ik moest het echt in 1x uit lezen! Ik ben benieuwd naar het vervolg!
1	Een spannend, verrassend, boeiend en bijzonder boek.
1	Ik vind het altijd heel moeilijk om een waargebeurd verhaal te beoordelen want mag je zeggen dat je het een prachtig boek vind terwijl het verhaal zo triest is? Dat is dus precies het geval bij Alles om jullie heen is er nog, zo bijzonder en indrukwekkend! Marieke weet haar emoties en gedachten zo goed te verwoorden dat vind ik echt knap. Ik kon me maar moeilijk losrukken uit het verhaal elke vrije minuut wilde ik doorlezen. Ook de stukjes van vroeger waren leuk en voor haar ook een soort van verwerking denk ik. Zelf heb ik mijn vader verloren op jonge leeftijd dus ik kon me in sommige dingen goed plaatsen maar hoe het is om beide ouders door zo'n noodlottig ongeval kwijt te zijn dat gaat mijn voorstelling te boven. Wat een ongelooflijk krachtige vrouw is Marieke dat ze haar verhaal met iedereen wil delen, ik weet niet of ik dit zou kunnen. Een absolute aanrader dit boek!
1	Een historische roman met toch wel een luguber trekje. Niet echt spannend maar wel magistraal geschreven waardoor je als lezer toch geboeid blijft verder lezen. De vondst van een gruwelijk toegetakeld lijk brengt ons tot een verhaal dat wordt beschreven in drie verhalen teruglopend in de tijd (najaar, zomer, voorjaar) en de finale ontknoping waar alles duidelijk wordt. Het virtuoos taalgebruik (soms oudbollig maar we situeren ons dan ook in 1793) is van zeer hoog niveau. Nooit eerder las ik zo levend en soms aangrijpend een beschrijving van de misdaad, het mishandelen en de uitvoering van de doodstraf (eigen aan deze tijd) als ook de alledaagse dingen voor deze tijd. De spanning die ik toch iets miste wordt ruimschoots gecompenseerd door de manier waarop dit toch wel meeslepend verhaal wordt gebracht.
1	Ik had al veel fantastische verhalen gehoord over 'Een weeffout in onze sterren', dus het kon ook eigenlijk niet tegenvallen. Dat deed het ook zeker niet. Het is een mooi, breekbaar, nuchter, realistisch en lief boek, dat je aan het denken zet.
1	Ik vond het een goed boek met een goed verhaal. Ik geef het boek 4 sterren.
1	In het eerste deel van het boek worden vier verhaallijnen uitgezet en worden nieuwe personen gintroduceerd. Inmiddels weet je als lezer wel dat Gabaldon eerder beschreven situaties of personen later in het verhaal een belangrijke rol kan geven. Dus ook bij stukken waarbij het lijkt dat ze er minder toe doen is het opletten! In de tweede helft van het boek komen de verhaallijnen bij elkaar en wil je maar één ding: verder lezen! Er zijn aan het eind van het verhaal nog genoeg open eindjes waarmee ik denk dat ook boek 8 (twee delen) weer net zo verslavend zal zijn! Gelukkig staan die al op mijn leesplank!
1	De titel omschrijft het helemaal. Het was een verrassing. Heerlijke spannende verhalen van geweldige auteurs. Zo leer je ze een beetje kennen, als je ze nog niet kent!
1	Lief verhaal over anders zijn. Joppe wil zo graag een cowboy zijn, maar het wil nog niet zo lukken. De platen die uitbeelden dat niet iedereen hetzelfde is in kabouterland zijn prachtig getekend. Een tweede keer lezen levert weer andere beelden op. Trouwens leuk voor jongens én meisjes! (8e boek voor boekenbingo 2016)
1	Leuk en spannend over vriendschap en oude en ontluikende liefde, vroeger en nu, dood en dementie. Van alles wat, goed voor een brugklasser. Titel snap ik niet bij het boekje.
1	Zeer boek boek met voelbare spanning. Uiteraard met de bekende hoofdpersonen Olivia, Tom, Mette en Abbas. Sterk opgebouwd. Centraal staan een bomaanslag op een gezin in Stockholm enerzijds en Tom, die op bezoek is bij zijn halfzus in Thailand zoekt anderzijds voor een invalide vrouw uit wie de man is waarvan ze hem een foto heeft gegeven. Het verhaal stipt actuele zaken aan die te maken hebben met misbruik in diverse vormen en de gevolgen ervan. Cover past goed bij het boek.
1	Het verhaal begint als een sprookje,in een klein houten huisje in een bos ,met een moeder en haar twee dochtertjes aan het haardvuur met twee dampende kopjes melk en een prachtig verhaaltje dat door moeder arria word vertelt als was het een verhaal van lang geleden en dat over twee prinsesjes gaat.De meisjes beelden zich in dat zij de twee prinsesjes zijn en weten op dat moment niet dat hun nog heel wat te wachten staat.Ze blijken ook over bijzondere gaven te beschikken die hun later helpen in de strijd die nodig is om te over leven.Het is een prachtig boek over goed en kwaad maar vooral veel kwaad en vele bloederige gevechten.Ik vond het einde wat plots had toch gehoopt op een einde dat wat meer af was maar waarvan je wel weet dat er een vervolg is .In het tweede boek zijn we dan ineens een paar jaar verder en het vervolgt ook niet dat het verhaal verder gaat hoe het vorige boek is gestopt,zo lijkt het alsof je wat in het verhaal mist en je in het verkeerde boek verder leest.
1	Let it snow is geschreven door John Green, Maureen Johnson en Lauren Myracle . Het boek bestaat uit drie verschillende verhalen van drie verschillende schrijvers. Bijzonder hoe de verhalen uiteindelijk heel goed bij elkaar aansluiten. Het boek leest heerlijk vlot weg. Een heerlijk young adult boek vol sneeuw, liefde en drama! Ideaal voor de winterse avonden op de bank!
1	Ijzersterk boek en haast niet weg te leggen zo spannend! Om en om wordt per hoofdstuk beschreven wat er in het verleden en het heden gebeurde, waarbij de spanning opgebouwd wordt. Leeswaardig tot en met de laatste bladzijde!
1	Heel, heel erg spannend boek. Heb het al een hele tijd geleden gelezen, maar nadien heb ik weinig gelezen dat er ook maar in de buurt komt (hoewel Mo Hayder ook een ' kei' is). Een vriend van mij is er in begonnen maar durfde niet te lezen voor het slapen gaan (hij leest overigens niet zo veel). Maar het geeft wel aan dat het een erg eng boek is. Zeker een aanrader voor de echte liefhebber van wat meer 'gruwel' dan het standaard detective gebeuren.
1	Ik kan me niet herinneren ooit iets van Stephen King gelezen te hebben, maar met deze titel kreeg hij mijn aandacht. En daar heb ik geen spijt van! Wat een heerlijk verhaal om je in te verliezen. Ook ik werd gestimuleerd meer over het onderwerp te lezen. In Europa is het toch minder 'groot' dan in Amerika. Gewoonweg fascinerend dit boek!
1	Dit boek heeft me erg aangegrepen, ongelofelijk wat deze vrouw als kind tijdens de tweede wereldoorlog allemaal heeft moeten doormaken. Voor de rest leest het lekker weg en kan ik net als de reacties hieronder niet anders concluderen dan dat het een goed boek is.
1	",Dodenweg - Olga Hoekstra Paperback 354 blz Uitgegeven in eigen beheer 2013 Deel I van de Saksenburcht Thriller Serie Een vrouwenhoofd siert de 'donkere' cover. Niet teveel poespas, vrij eenvoudig en tegelijkertijd erg mysterieus. Een boek om uit de schappen te nemen als je het ziet liggen en de achterflap/korte inhoud te lezen. Ik was gelijk verkocht! Als beginnende journaliste wil Fleur graag de primeur van een auto-ongeluk, mede omdat het niet het eerste ongeluk is op die plek, maar ook omdat de gemeente Saksenburcht tot nu toe nog niets gedaan heeft om het daar veiliger te maken. Hierbij krijgt ze heel wat tegenkanting van haar baas bij de Courant. Die vindt dat ze al beginneling de korte berichtjes maar voor haar rekening moet nemen. Achter zijn rug om blijft ze zich verdiepen in ""haar zaak"". Tijdens haar onderzoek kruist haar pad dat van Thomas, een man die ze maar niet uit haar gedachten kan zetten. Als ze in contact komt met de moeder van n van de overleden meisjes die beweerd dat het niet haar dochter is die in de auto zat gaat de bal pas echt aan het rollen. Zijn het dan toch geen ongelukken? Ik zat direct mee in het verhaal en kon me makkelijk verplaatsen in de hoofdpersonages van Thomas en Fleur. Beiden hebben een zeer menselijk karakter. Fleur wilt zich bewijzen tegenover haar vader, een zeer bekend advocaat die zijn dochter liever in zijn kantoor ziet dan als journaliste. Door pers de primeur te willen wringt zij zich in alle bochten en handelt ondoordacht. Thomas draagt een verleden met zich waarvoor hij in behandeling is bij een psychiater, maar door het onderzoek komt alles terug heftig boven. Het verhaal is zeer goed opgebouwd. Er gebeurt heel veel in het boek en alles is erg nauwkeurig beschreven. Beetje bij beetje kom je meer te weten over de hoofdpersonages en over de moordenaar. Elke keer net genoeg om de spanning verder op te bouwen en je af te vragen wat er gaat gebeuren en wie de moordenaar zou kunnen zijn. Ik kon niet vlug genoeg lezen, want ik wilde weten hoe het zou eindigen. Heb het boek dan ook in n dag uitgelezen. De verhaallijnen komen mooi samen naar het einde toe. Het boek eindige zeer verrassend, n zinnetje om je op je honger te laten zitten tot deel 2 uitkomt, want hoe gaat het nu verder? Een debuut dat klinkt als een bel!!! Dit verhaal heeft voor mij alles wat een goede thriller moet zijn en krijgt daarom een DIKKE 5 sterren!! Karin"
1	Een fantastische Thriller! Het is zo goed uitgedacht, en werkelijk niks is voorspelbaar. Dan denk je in het begin nog dat het een doorsnee ontvoering boek is, maar al snel blijkt dat het geen doorsnee ontvoering is! Van de ontvoering, naar de moorden met het accuzuur, en het onverwachte einde. Lemaitre heeft een zinderend spannend boek geschreven, dat het lezen zeker waard is! En wat je misschien nog wel het meest bezig houdt, Wie is het slachtoffer, en wie de dader?
1	Dit boek was dus ronduit geweldig! Ondanks dat het verhaal op de achterflap lijkt op het boek "De Duivel draagt Prada" is het verhaal wel totaal anders, met een hoop onverwachte wendingen die je in het verhaal houden van het begin tot het eind! heel erg origineel! Ze heeft ook goede humor! van die onverwachte grove opmerkingen die iedereen vaak denkt maar nooit zegt, en dat is zalig verfrissend! Ik zou zeggen lees dit boek! Hij is super!
1	Vanaf de eerste tot de laatste bladzijde super spannend. Dit is echt een boek wat je niet wilt wegleggen. Dus ideaal voor in de vakantie. Echt een aanrader!
1	Het was zo'n ontzettent mooi boek. Ik denk het beste boek dat ik ooit heb gelezen, maar dat kan veranderen ik ben ten slotte pas 13. Maar het was ontzettent mooi. Mijn complimenten aan David Baldacci.
1	Geen moment verveeld. Prachtig en heerlijk boek.
1	De bekentenis van Adria is een heel bijzonder boek waarbij je in het begin even moet wennen aan de manier van vertellen. De hoofdpersoon, Adria, heeft Alzheimer en besluit voordat zijn herinneringen definitief vervagen zijn verhaal op te schrijven. Vanwege zijn Alzheimer springt hij wel van de hak op de tak. Als je eenmaal bent gewend aan deze aparte manier van schrijven, krijg je een prachtig en uniek verhaal voorgeschoteld. Het is het verhaal van Adria, de geschiedenis van zijn leven, de geschiedenis van zijn familie, zijn omgeving, maar ook de geschiedenis van een viool, een zeer waardevolle Storioni. Adria wordt liefdeloos opgevoed door zijn vader, Felix Ardevol, die alleen zijn intellectuele capaciteiten ziet, en door zijn moeder, die alleen oog heeft voor zijn muzikale kanten. Als zijn vader wordt vermoord, voelt de hoogbegaafde Adria zich hiervoor verantwoordelijk en probeert hij te achterhalen wie de moordenaar is en welke rol de Storioni hierbij heeft gespeeld. Daarnaast wil hij weten welke mensen er allemaal in het bezit zijn geweest van deze viool. Adria schrijft alles op voor zijn geliefde Sara. Van de ene zin op de andere kun je in een andere tijd terechtkomen, in een andere geschiedenis. Zo wordt het verhaal verteld van hoe de viool gebouwd wordt, welk hout is gebruikt, de geschiedenis van de maker. Op een ander moment bevinden we ons in Auschwitz, en lezen we over gruwelpraktijken in het concentratiekamp. Of we bevinden ons in de tijd van de Inquisitie. En alles heeft met elkaar te maken. Het zijn echter geen losse verhalen, de ene geschiedenis vloeit namelijk over in een volgende. De bekentenis van Adria is een boek om langzaam te lezen, om alles goed in je op te nemen. Het is een van de mooiste boeken die ik ooit heb gelezen. Een meesterwerk!
1	Mooi boek over de wanhoop van een moeder die echt alles wil doen voor haar doodzieke dochter. Je blijft erin lezen, je wilt toch weten of ze echt tot illegale transplantatie bereid is... Ik was wel blij met de reactie van de dochter toen ze erachter kwam dat er iemand voor haar zou moeten sterven zodat zij met een nieuwe lever verder zou kunnen leven...
1	Stil water is een goed uitgebalanceerde thriller. Ondanks dat het boek maar 190 paginas dik is bevat het toch alle ingrediënten voor een goede thriller. Het verhaal zit dan ook spannend in elkaar. De diverse verhaallijnen worden tijdens de ontknoping weer netjes tot één geheel gesmeed. De personages komen levensecht over. De plot zit goed in elkaar en de ontknoping mag er wezen. Marelle heeft een prettige schrijfstijl, het boek leest dan ook lekker vlot weg. Kortom, een goed boek dat smaakt naar meer.
1	in 1 omschrijving. WAUW ik heb nog nooit z'n goed boek gelezen, natuurlijk waren alle andere boeken ook super goed van deze reeks. maar dit boek was echt super! ik wil gewoon verder lezen terwijl ik het boek allang uit heb. jammer dat de reeks niet verder door gaat! nu moeten we wachten op de films die hopelijk allemaal nog worden verfilmd maar het was een prachtig boek! ik zeg het niet snel maar dit was echt super mooi. je had gewoon het gevoel dat je zelf meespeelde. ik heb er echt geen woorden voor zo mooi! echt een aanrader en als je niet bent begonnen met de reeks begin er dan alsjeblieft aan. want deze reeks kan en mag je niet missen !!!
1	Na een lange periode van afwezigheid als gevolg van een opgelopen schotwond, krijgt Martin Beck een relatief eenvoudige zaak als 'arbeidstherapie'. Een voormalig havenarbeider wordt na maanden dood aangetroffen in zijn woning. Niemand heeft hem gemist en zijn woning is van binnen hermetisch afgesloten. Zelfmoord is al snel de conclusie van het team dat in eerste instantie het onderzoek leidde. Maar waar is het moordwapen? Is het onderzoek werkelijk zo slordig gedaan dat in de rapporten vergeten is te melden hoe deze heer de hand aan zich zelf heeft geslagen, of speelt er meer? Opnieuw een briljant geschreven boek, doorspekt van cynisme, waar uiteindelijk weer wordt aangetoond dat zelfs de politie het niet altijd bij het rechte eind heeft.
1	De vele lovende kritiek had mij ertoe verleid dit boek te kopen. Nieuwsgierig begon ik erin te lezen en ik heb er geen moment spijt van gehad. Deze thriller is ongelooflijk knap geschreven ! Hij houdt je van het begin tot het einde in de ban. Het verhaal is op zo'n realistische manier geschreven, dat ik me een tijd in een ander leven waande. Toch spijtig dat er een einde aan kwam, ondanks de ruim 600 bladzijden !
1	De jury van de Gouden Strop zei over Doodskopvlinder dat het een boek is met internationale allure. Dat geldt voor deze ook. Terrorisme en de vluchtelingenproblematiek als thema maken deze thriller tot een angstaanjagend spannend en realistisch verhaal. Met een originele invalshoek, zoals we wel mogen overlaten aan dit bijzondere duo. Ross en Hartman zijn erin geslaagd een pageturner te schrijven die mij als lezer - nog meer dan Doodskopvlinder - meesleept in een overdonderende plot. Met een hele fraaie finale! Een aanrader voor iedereen die houdt van spannende én intelligente thrillers met een flinke dosis realiteit.
1	Leest als een trein, veel verhaallijnen, non-fictie mooi verweven, beeldende taal, prachtige plottwist. Kortom: een geweldig debuut!
1	Voor mij bewijst Follet hiermee wederom tot de absolute top te behoren. Zeker als je van thrillers houdt die zich tijdens de tweede wereldoorlog afspelen, is dit een absolute must. Aanrader!
1	Wederom een prachtige nieuwe young-adult thriller van Mel Wallis de Vries. Ook in dit boek staan vriendschappen en de gevaren van een moderne maatschappij centraal, net als in haar vorige boeken. Meeslepend boek waarin de lezen in het perspectief van Maud en Lara het verhaal te horen krijgt. Ik heb het boek in 1 ruk uitgelezen en ik ben er zeker van dat vele anderen dit ook zullen doen. Zowel jongeren als volwassenen hebben aan dit boek een spannend verhaal te pakken.
1	Dit vond ik wel een goed boek. De schrijfster gunt je een kijkje in een wereld die meestal voor anderen gesloten blijft. En er wordt definitief afgerekend met het mooie beeld dat geschetst wordt in hollywood films waarin je alleen maar vrolijke nonnen ziet. Het leven in een gemeenschap moet je echt liggen, want je moet je eigen ideeen of idealen ondergeschikt maken aan het algemene belang en dat is niet altijd even prettig. Ook wordt je sociale leven volledig aan banden gelegd en daarom is het leven in een klooster behoorlijk eenzaam.
1	Ook dit slotdeel was weer heel erg leuk. Ik heb echt van alle drie de delen genoten. Een fijne afsluiter.
1	Maxime is de dochter van een beroemde danser. Zelf zit ze ook op ballet. Ze kan het zelfs zo goed dat ze auditie mag doen voor de balletopleiding. Samen met haar moeder houdt ze dit geheim voor haar vader omdat hij af en toe te ambitieus is. Ze zijn bang dat hij haar van alles gaat opleggen waardoor ze alleen maar nerveuzer wordt. Maxime vindt het best moeilijk om een geheim voor haar vader te bewaren. Gelukkig zit hij voor optredens en familiebezoek in Rusland waardoor alleen de vaste telefoonmomenten lastig zijn. Een mooi verhaal over de balans vinden tussen ambitie, ergens voor willen gaan en niet te veel druk op jezelf leggen. In verschillende culturen zit hier verschil in. Maxime houdt heel erg veel van haar vader maar ze vindt dat hij moeilijke kanten heeft, en dat mag gewoon. Er komt ook een jongen voor in het verhaal: Lev. Hij zit bij Maxime in de dansklas en mag ook auditie doen. Toch zullen vooral meisjes het boek pakken vanwege het dansen en de trouwens supermooie voorkant.
1	Geweldig goed en intrigerend boek! Ik heb ervan genoten. Laag na laag wordt afgepeld, herinnering na herinnering wordt - soms schokkend beschreven, soms in een flashback naar voren gebracht - bij de hoofdpersoon naar boven gebracht. Wat blijft is een verbluffende toedracht; hoewel ik de ontknoping al een beetje aan had zien komen.
1	Fantastisch boek! Nog nooit zo in beslag genomen door een boek. Mijn liefde voor boeken is door dit boek alleen maar meer aangewakkerd. Mooi geschreven, mooie karakters, leest snel weg. Kijk uit naar de andere delen, die al in mijn boekenkast staan.
1	Een echte aanrader. Ik hoop dat Folsom zo snel als mogelijk komt met een nieuw bloedstollend verhaal. Soms vraag je je af waar de grens tussen fictie en potentiële realiteit ligt.
1	Heel mooi boek over Thomas die afscheid neemt van zijn overleden opa. Over wat opa voor hem betekende, zijn beleving die week en hoe erg hij hem mist. Onder andere de plaat met Omar spreekt boekdelen: de houdingen van de kinderen zegt genoeg over wat ze voelen. Dit boek klopt. Mooi verhaal met bijpassende en treffende illustraties van Charlotte Dematons.
1	WAUW, ik heb heel veel gelezen maar dit was tot nu toe het beste boek dat ik gelezen heb. Ik vond het zo spannend dat ik daadwerkelijk in het verhaal opging.
1	Zoals altijd stelt Patterson mij wederom niet teleur, een heerlijk spannende, snelle thriller. De serie met Cross vind ik zowiezo al heel goed. Ook weer aanwezig: de korte hoofdstukken en het kijkje in zijn priveleven.
1	Met dit boek heeft Emma Anna echt een topboek geschreven. Zo een moeilijk, delicaat thema heeft ze omgetoverd tot een prachtig en emotioneel verhaal. Ze heeft heel realistisch alle problemen beschreven waarmee koppels die in dergelijke situatie zitten te maken krijgen. Je krijgt een blik in de gevoelens die dergelijke koppels ongetwijfeld moeten hebben, je kan je er zelfs prima in verplaatsen, ook al zit je zelf niet in dergelijke situatie. Wat heel mooi is, is dat ze vooral heel goed neerschrijft hoe de hoofdpersonages met een groot leeftijdsverschil zich door alle vooroordelen heen moeten worstelen, om daarna ondanks alles zo een mooie liefde te beleven! Ik kreeg de tranen in mijn ogen bij het lezen van dit verhaal. Ik kijk ernaar uit om meer verhalen van deze auteur te lezen! Een dikke 5 sterren voor dit geweldige boek!
1	Montezuma's wraak is een heel ander boek dan ik verwacht had. Het is een beetje fantasy gemixt met actie in plaats van een echte thriller. Toch heeft het boek me wel weten te boeien, de schrijfstijl is heel prettig en begrijpelijk. Ook bleef de spanning er goed in en ook de personages wisten me bij 'hun' verhaal te betrekken. Ik kwam in dit boek dan ook geen overbodige passages tegen die de vaart uit het verhaal halen. Het is een boek dat je in 1 ruk wilt uitlezen
1	"De horlogemaker van Londen" van Natasha Pulley is een ongewoon en buitengewoon delicaat liefdesverhaal. Verfijnd en ingewikkeld als het binnenwerk van een ouderwets handgemaakt zakhorloge. Het verhaal speelt zich af in de Victoriaanse tijd en door de buitengewone fascinatie voor raderwerkjes en machines en door het wetenschappelijke onderzoek naar de bekende en onbekende werking van elektriciteit leunt de roman sterk naar het zogenaamde Steampunk genre. Het geeft het boek een moeilijk te duiden en net niet bovennatuurlijk karakter, wat misschien in het bijzonder lezers van Carlos Ruiz Záfon zal aanspreken. Tussen de excentrieke Japanse horlogemaker Mori, de eenzelvige telegrafist Thaniel en de eigenzinnige studente Grace ontstaat een moeizame driehoeksverhouding die zich tegen een achtergrond van Oosterse en Ierse onlusten in Londen ontvouwt en tot een extreme uitbarsting komt. Atypische personages, intrigerende voorvallen en het fraai geschilderde oude Londen zijn ingrediënten om van te genieten. Een bijna wis-, natuur- en scheikundig doordacht boek, waarvan de plot haast paradoxaal spannend en de onverwachte uitkomst des te meer hartroerend is. Prachtig.
1	Barre grond is het vervolg op Verloren, op volgorde lezen is wat mij betreft een must anders kun je het leven van Paula Maguire niet volgen. Dit boek gaat over het kidnappen en ontvoeren, vermoorden van baby's en ook een betrokken arts moet het ontgelden. De zwangere Paula Maguire maakt zich enorme zorgen over haar eigen zwangerschap. Om hier meer over te weten te komen moet ik snel verder in het vervolg: De stille doden. Dit gaat dus zeker binnenkort gebeuren want ben zeer nieuwsgierig hoe het leven van Paula, Guy en Aidan verder zal gaan.
1	Dit boek leest zoals de omslag van het boek zich wat mij betreft toont, ik voelde steeds onbehagen en had de neiging om tegen meneer Chartwell te schreeuwen: 'ksssjt, ga weg'. Wel heel knap van de schrijfster om zo'n sfeer te creeeren, om het 'ondier depressie' zo neer te zetten. Je voelt de onmacht en benauwdheid. Eigenlijk was ik blij dat ik 't boek uit had, maar geef toch 4 duimpjes omdat ik het knap geschreven vind.
1	Ook dit is weer een goed boek in de serie met Peter Decker en Rina Lazaris. Peter moet dit keer wel heel diep gaan - en wordt zelfs bijna geschorst - om de waarheid te achterhalen. Gelukkig staat Rina, zoals altijd, pal achter hem. Ook wanneer Peter wordt beticht van onbehoorlijk gedrag.
1	Erg mooi boek over wat vriendschap voor een mens kan doen en betekenen. Ik vond het boek wel een beetje treurig,maar uiteindelijk vooral ook inspirerend. Dit boek vind ik bijzonder en het zal dan ook zeker een plaatsje in mijn lijst van meest favorieten boeken krijgen.
1	Een leuk boek, soms wat 'langdradig' maar zeker een aanrader. De manier van schrijven moet even wennen maar na een paar pagina's valt het erg mee. Ik bleef benieuwd naar het einde, wat dus maakte dat ik graag door wou blijven lezen.
1	Mijn eerste boek van deze schrijfster heeft mij positief verrast. Je leert de joodse cultuur ook kennen, ik vond dat heel interessant en veel dingen wist ik niet. Het verhaal is prachtig geschreven met een spannende ontknoping. Een echte aanrader!
1	Ik vond het een bijzonder boek. Het is wel een boek met een "zwaar" verhaal. Daar moet je wel voor in de stemming zijn. In het begin dacht ik nog dit is niks voor mij maar naarmate ik verder las, begon het me steeds meer te boeien. Uiteindelijk vond ik het een prachtig boek, maar ik denk dat ik toch meer iemand ben voor een wat luchtiger verhaal.
1	Hoevaak ik de veelzijdigheid van Joanne Carlton/Sandra J Paul kan aanprijzen weet ik niet maar met Dust flikt zij het weer. Dit keer een verhaal dat door zijn post apocalyptische omgeving een science fiction sfeer uitstraalt. Een man moet het lot van de hele wereld op zich dragen. Het verhaal van de hoofdpersoon is erg mooi uit gewerkt in een serie flashbacks die je steeds weer meer terugbrengen naar het einde van de wereld. Het boek grijpt je vanaf de eerste pagina. Er zitten een paar mooie plottwists in het verhaal die de lezer met aandacht het verhaal verder laat lezen. Het zou een ideale film zijn voor verfilming. De wereld die geschetst wordt verschilt niet veel van de onze, de grote boodschap over hoe kwestbaar wij zijn voor veranderingen in het mileu staat hier als een paal boven water. Dust is een geweldig boek. Een Nederlandse vertaling genaamd Onder het zand is in de maak. Een aanrader.
1	Dit boek was voor mij de eerste kennismaking met Patrick van Rhijn, een hele prettige kennismaking kan ik wel zeggen. Wat een goed verhaal zeg, het zou zomaar eens waargebeurd kunnen zijn. Patrick kan zich goed inleven in een vrouwelijk hoofdpersoon, wat ik erg knap vind. Dit boek is voor iedere liefhebber van thrillers een aanrader maar vooral als Young Adult zeer geslaagd! Ik ga zeker meer lezen van Patrick van Rhijn.
1	Eerste kennismaking met deze schrijver, dus niet "gehinderd" door de vrouwelijke hoofdpersoon, die zoals ik heb begrepen in voorgaande boeken aanwezig was. Kan niet beoordelen of dit verschil maakt, maar was het mogelijk geweest dan had ik dit boek liefst in een ruk uitgelezen. Lekker vlot geschreven. Zeker een aanrader.
1	Echt een machtig boek. Een page turner van zeer groot formaat. Het heeft een spannend plot en het verhaal is zeer origineel. Mensen met een groot verbeeldingsvermogen zijn gewaarschuwd want het kan er zwaar aan toe gaan. Eén van de beste thrillers dat ik ooit gelezen heb. Een extra weetje: de filmrechten van dit boek zijn inmiddels verkocht.
1	Ik heb aan de voet van de Kgale Hill gewoond, net aan de andere kant van de berg dan waar het boek zich afspeeld. Ik heb een jaar in Botswana mogen wonen en werken. Alle plekken die in het boek 'beschreven' worden zijn mij bekend en kloppen dat is wat het boek voor mij aantrekkelijk maakte. Ook de typering van de cultuur en denkwijze, alles was zo herkenbaar!! Geweldig, ik hoop dat de andere drie boeken ook vertaald worden!! Maar spannend?? Neen, meer gezellig dan crime.
1	Wat een supergeweldig boek weer van Judith Visser. Hier en daar een beetje over de top maar dat ben ik gewend van Judith en dat maakt juist dat je wilt blijven doorlezen. Ik kon het boek maar heel moeilijk wegleggen en als dat het geval is krijgt zo'n boek van mij gewoon vijf sterren en in dit geval ook een plekje in mijn top tien.
1	Mooi vervolg op "Ik reis alleen". De bekende hoofdpersonen komen weer prima uit de verf. Karakters worden weer mooi neergezet in een boeiend verhaal met een verrassende ontknoping. Wachten op het volgende boek van deze schrijver.
1	Dit boek van Jan Brokken was de allereerste echte roman die ik las, enerzijds omdat ik een boek moest lezen voor school alsook omdat dit boek aanleunde bij mijn verdere studies. Het boek heeft me geraakt, ontroerd en aan het denken gezet om eens echte boeken van Dostojevski te lezen. Doordat ik Russisch ben kan ik naar zijn echte onvertaalde werken grijpen en ik denk dat deze boeken me nog meer gaan laten verdiepen in het leven en literatuur van toen.
1	De naam Moriarty is in Nederland inmiddels geen onbekende. Liane heeft inmiddels verschillende goedlopende titels op haar naam staan, en nu verschijnt ook het tweede boek van haar zus Nicola in het Nederlands. Vergelijking tussen de twee zussen is eigenlijk niet te vermijden en Nicola Moriarty schrijft net als haar zus romans met een flinke dosis spanning. Het boek begint als een heerlijke feelgood roman, wanneer vier vriendinnen samen een paar dagen weggaan. Maar al snel blijken de meiden niet meer op een lijn te zitten en een van hen neemt het initiatief om elk een anonieme brief te schrijven en deze aan elkaar voor te laten lezen. We beleven het verhaal door de ogen van Joni die door haar onzekerheden gelijk veel herkenning oproept. Het verhaal wordt gevarieerd doordat er afgewisseld wordt tussen het vriendinnenuitje en Joni's biecht aan de priester over alle gebeurtenissen. Door de vele geheimen wordt de spanning goed opgebouwd. Ook de korte hoofdstukken en het toegankelijke schrijfstijl en lettertype dragen hier aan bij. Alhoewel pas op het eind duidelijk wordt hoe het allemaal in elkaar steekt, krijg je als lezer eerder al een vermoeden wie de schrijfster van de vijfde brief is. Wel zijn de redenen hierachter verrassend en heeft de auteur aan het einde nog een leuke plottwist voor ons in petto. Ten slotte zijn de personages erg verschillend van elkaar en creeert de schrijfster al een soort spanning, doordat drie vriendinnen al in een hele andere levensfase zitten, dan de vierde vriendin. Concluderend is De Vijfde Brief een heerlijke combinatie tussen een roman en een thriller, die heel moeilijk weg te leggen is door een goede spanningsopbouw, interessante personages en een prettige manier van schrijven. Het schrijftalent zit zeker in de familie!
1	Het eerste boek dat ik van Lars Kepler heb gelezen en het is me zeker niet tegengevallen! Het is goed en spannend geschreven. Er gebeurd heel veel, in mijn ogen soms wat erg veel, maar uiteindelijk valt alles op z'n plaatst. Ingenieus bedacht en daardoor is het spannend van de eerste tot de laatste bladzijde en wil je het in één ruk uitlezen. Ik ga zeker de andere delen van de serie over Joona Linna lezen.
1	Spannend!!!!!
1	Goed. Op zich ben ik niet echt iemand die dit soort boeken leest. Ik ben 13 en ik lees meestal 15+ boeken. Maar heel toevallig was Marcel van Driel in de Donnar in Rotterdam, op het moment dat ik er ook was. Ik heb het boek toen voor mijn zusje van 10 gekocht, voor kerst. Ze heeft het boek in 1 keer uitgelezen en een week later was de hele serie erdoorheen. Dus ik dacht, ik ga het ook maar proberen. En het was zeker de moeite waard. Ik ben nu bezig in deel 3. Het is echt een heel erg leuke serie!!!
1	Het zal vast echt gebeurd zijn, maar het blijft een beetje ongeloofwaardig dat een meisje dat tegen niemand wil praten ineens wel tegen de leerkracht gaat praten. Het bijzondere is dat het meisje allemaal aparte dingen vertelt. De schrijfster (tevens onderwijzeres) duikt helemaal in deze zaak en probeert te achterhalen wat er nu precies aan de hand is. Het onbevredigende vond ik wel dat niet duidelijk naar voren is gekomen wat er nu precies met het meisje aan de hand was. Het blijft een beetje gokken, helaas.
1	Een toevallige ontdekking. Boek uit 1929, maar pas in 2011 naar het Nederlands vertaald door Erwin Mortier. Die ook het voorwoord schreef. Mary Borden was een verpleegster in haar eigen veldhospitalen achter het front. Veel meer dan een ooggetuigenverslag van WO I. Sterk geschreven
1	Lichte jaren is het eerste deel van de Cazalets-kronieken. In dit eerste deel volgen we drie generaties van een upper middle class familie en hun personeel aan de vooravond van de Tweede Wereldoorlog. In deze autobiografische roman beschrijft Elizabeth Jane Howard met veel oog voor detail de relaties van de talrijke familieleden: tussen partners, tussen ouders en kinderen, tussen de kinderen onderling. De schrijfstijl lijkt soms warrig met lange meanderende zinnen, maar Howard’s rijke beschrijvingen van landschappen, kleding, dagelijkse bezigheden voegen toch veel toe aan de sfeer van dit boek. Schrijnend is hoe weinig er uitgesproken wordt en hoeveel er ongezegd blijft, met name tussen partners. Er is weinig ruimte voor individuele verlangens, aanpassing is de regel. Men heeft het beste met elkaar voor maar strandt in het voldoen aan, veelal onuitgesproken, verwachtingen, met eenzaamheid als gevolg. Vooral de kinderen met hun verschillende temperamenten en talenten worden mooi beschreven. Een bijzonder personage is de oudere huislerares Miss Milliment, die ondanks haar armoedige dagelijks leven in staat is om een open oog te hebben voor beeldende kunst en literatuur, en de meisjes hierover veel kan bijbrengen. Een bijzonder boek dat een mooie beschrijving geeft van het leven in die tijd en in die sociale klasse. Ik kijk verlangend uit naar het volgende deel.
1	Dit boek kun je geen thriller noemen, echt spannend is het niet. Maar het is wel een goed geschreven psychologisch verhaal, ik wilde almaar doorlezen om te weten hoe het verder ging. Gordon Reece heeft een heerlijke schrijfstijl waardoor het leest als een trein. Voor mij geen topper maar absoluut het lezen waard!
1	Als rechtgeaarde Ken Follett fan koop ik altijd blindelings zijn nieuwste boek. Ook dit keer werd ik niet teleurgesteld. Met Sneeuwjacht levert Follett weer een gedegen spannend verhaal af wat zich afspeelt rond de Kerst in een koud en winters Schotland. Alle menselijke aspecten van liefde, overspel, onzekerheden, geldzucht, bedrog enz komen aan de orde en brengen de personages tot leven. De onverwachte wendingen houden je op het puntje van de stoel. Sneeuwjacht is een ouderwets zenuwslopende thriller. Vlot geschreven, spannend tot de laatste bladzijde en vol vaart.
1	Mensen die de drie trilogieën over de Zes Hertogdommen in de kast hebben staan prijken zullen (héél begrijpelijk) een rondedansje hebben gemaakt toen bleek dat Fitz en de Nar terug zouden komen in een nieuwe trilogie. Beetje met een dubbel gevoel misschien, want de verwachtingen erg hoog gespannen, maar hoe dan ook: méér magisch genieten van Hobbs heerlijke personages. Goed, het duurt even eer de oude Fitz (echt) terug is, bedaarde huisvader als die oude moordenaar geworden is. En het neemt helemaal zijn tijd voor de immer ongrijpbare Nar ten tonele verschijnt. Verwacht dan ook niet teveel actie in dit eerste deel. Het verhaal komt eigenlijk pas goed – maar dan ook wel echt góed- op gang in de laatste paar hoofdstukken die je vervolgens snakkend naar meer achterlaten. Hobb zet op haar zo kenmerkende wijze haar verhaal zorgvuldig en liefdevol uiteen, bouwt langzaam een nieuw, tot de verbeelding sprekend decor en introduceert met aandacht nieuwe personages. "De moordenaar van de Nar" is eigenlijk een wonderlijke mix van nieuwigheden en herinneringen. Nostalgisch en tegelijkertijd veelbelovend. Heel fijn is een belangrijk nieuw perspectief vanuit een personage die omwille van de plot hier beter niet nader genoemd kan worden. Haar beleving, haar onwetendheid van de geschiedenis van de oorlogen met het Vermogen, haalt de banden met dit verleden weer aan: geeft de lezer de gelegenheid zijn geheugen op te frissen. Daarnaast maakt dit het boek ook geschikt voor lezers die nog níet bekend zijn met de drie trilogieën. Bijgevolg is dat de vaart in het verhaal dus nog wat ver te zoeken is- tegelijkertijd raak je hier wel weer onherroepelijk betrokken bij Fitz en vele anderen. Na een betrekkelijk vreedzame periode zijn ze gedwongen een nieuwe weg in te slaan: het geslacht van de Witte Profeten wordt bedreigd. Alles wat Fitz en de Nar destijds hebben bereikt lijkt nu voor niets te zijn geweest. De oude instincten van Fitz worden zonder pardon weer opgerakeld, want wee je gebeente als iemand aan zijn geliefden komt…
1	Dit boek is de top. Het verhaal is gestructureerd en over het geheel is behoorlijk nagedacht en research werk verricht. Een boek om in één adem uit te lezen!
1	Wederom een heerlijk boek,ik heb met veel plezier dit boek gelezen. Het heden en verleden lossen elkaar af en elke keer lees je verder om de rest te weten te komen !! Op naar haar volgende ! ****
1	Wat een geweldig boek! Een echte psychologische thriller waar meerdere personen allerlei persoonlijke problemen blijken te hebben. En als je eindelijk denkt door te hebben hoe het zit verandert er weer iets waardoor het perspectief heel anders wordt. Heel goed geschreven, LEZEN DIT BOEK!
1	Dit boek gaat, zoals de titel al aangeeft, grotendeels over de elfenkoningin: Emerelle. Leuk om te lezen hoe deze karakter wordt uitgewerkt. Hoe het beeld dat ik me van haar heb gevormd in het eerste boek nu meer diepgang krijgt. En hoe meer inzicht je krijgt in haar dilemma's bij het maken van moeilijke keuzes en in de valkuilen die macht met zich meebrengt. Maar ook andere karakters worden goed uitgewerkt, zoals Orgrim. Ik vond hem eigenlijk wel een sympathieke karakter. Niet alle verhaallijnen worden netjes afgewerkt, ik bleef met wat vragen zitten. Ik had gedacht dat er nog een korte epiloog zou komen waarin bepaalde zaken worden uitgelegd maar dat is dus niet zo. Al met al, een goed boek en een mooie reeks. Waardering: alles in aanmerking genomen toch 4 sterren.
1	Ik heb echt genoten van dit boek vol met absurde verhalen. Ook mij doet het denken aan de verhalen van Roald Dahl maar ook aan de verhalen van Belcampo. Mocht je daar van houden dan is dit boek zeker een aanrader.
1	Een aanrader voor alle vrouwen en de meeste mannen. Het centrale thema is het onvermogen van vrouwen om hun eigen leven vorm te geven, en tot wat voor ongeluk dat leidt. Je voelt dat het fout gaat en blijft bij alle drie hopen op een gunstige wending, al was het alleen maar omdat de drie vrouwen ook slachtoffer van hun omstandigheden zijn. Het boek wegleggen is geen optie, ook al niet vanwege de mooie tijdsbeelden van de 20e eeuw. Herkenbaar de eeuw van mijn moeder, kan ik als dochter zeggen!
1	Ik heb dit boek vorig jaar een keer gelezen, ergens augustus. Ook ik vond het een mooi verhaal, het is net of je naar een hele goede soap zit te kijken. Sindsdien heb ik geen boek meer gelezen van Cathy Kelly maar dat duurt vast niet lang meer aangezien ik er nog twee van haar heb liggen.
1	Ik heb Gerard Nanne's eerste boek in één adem uitgelezen en ik vond het verrassend en absoluut erg goed. Zodra er een tweede boek van hem is, sta ik in de boekwinkel !
1	En weer een fantastisch boek van Elena Forbes.Dit is het derde boek van haar en wat mij betreft volgen er meer.Ook in dit boek is de opbouw goed en zeer spannend.
1	Eerste kennismaking met dit schrijversduo is uitstekend bevallen. Originele plot die prima uitgewerkt is. De karakters zijn levensecht en je raakt echt betrokken bij hun persoonlijke besognes. Het open einde biedt perspectief voor een volgende thriller.
1	De zaden der hoop Boek I heeft een trage opgang en lijkt eerst op een standaard licht tegen duisternis verhaal. Eenmaal bij hoofdstuk 4 neemt het verhaal een bizarre wending. Je gaat het verhaal vanuit het oogpunt van de duisternis bekijken en je begint je af te vragen of het licht wel echt zo goed is. Het verhaal begon me vanaf daar steeds meer te boeien. Ik weet nog steeds niet wie nou de good Guys of de bad guys zijn maar ik denk dat de boodschap van de schrijver is "Het is maar net vanuit welk oogpunt je het bekijkt wat goed of slecht is. Ook zal het boek aan het einde heel erg eng worden als een van de hoofdpersonen naar de hel reist. Wat hij daar ziet is in het begin al eng maar het begin is een oase van rust in vergelijking wat hij later ziet. En dan hebben we nog de razendspannende cliffhanger waarmee het verhaal afloopt. Ik kan me niet voorstellen dat dit nog goed kan aflopen... WOW!
1	Wat een origineel verhaal, de wijsheid om de moord niet te plegen om vervolgens er impulsief wel een te plegen! De wisselende perspectieven, de tijdsprongen, de onhandigheid en de liefde. Ik heb er van genoten en ik hoop dat veel leerlingen dat ook zullen doen omdat een positieve leeservaring zal uitnodigen tot meer lezen.
1	Geweldig boekje en fantastisch voorgelezen door Jan Meng.
1	Elizabeth Macintosh is de hoofdfiguur in deze roman, die gaat over huwelijk, trouw, vriendschap en integriteit. Ze trouwt met Edward Feathers (Old Filth) maar heeft kort voor haar huwelijk een relatie met Terence Veneering, de absolute 'vijand' van Old Filth, zakelijk een groot rivaal en zoals later blijkt ook persoonlijk. We krijgen ogenschijnlijk hetzelfde verhaal voorgeschoteld als in 'Een onberispelijke man' van Jane Gardam, maar nu gezien vanuit het perspectief van Betty (Elizabeth). Het is - net als het vorige boek - een pageturner geworden, waarbij de prachtige stijl en de mooie beschrijvingen extra opvallen. Soms in telegramstijl, soms in toneelvorm (heel zelden trouwens), altijd boeiend. Ik kijk met spanning uit naar deel drie (perspectief van Veneering) dat deze trilogie over een huwelijk besluit ('Laatste vrienden', komt uit in januari 2018). Overigens zijn de boeken ook heel goed apart te lezen.
1	Terug naar huis is een boek als vele andere Amish boeken. Daarom zou ik je ook aanraden om er niet te veel achter elkaar te lezen want ze gaan ontzettend op elkaar lijken. Verder vond ik het enigszins een voorspellend verhaal maar er zaten ook verrassende elementen in wat het lezen toch wel weer leuker maakte. Een goed boek dus waarbij je een duidelijk beeld krijgt van het leven van de Amish en hoe de hoofdpersoon hier naar op zoek is.
1	Omdat de serie overal op internet aangeprezen wordt werd ik erg nieuwsgierig en ik ben zeker niet teleurgesteld. Normaal ben ik wat sceptisch over hypes maar de hype rond deze serie is meer dan terecht. De personages zitten goed in elkaar en de band tussen bijvoorbeeld Feyre en Tamlin die van het ene uiterste in het andere gaat is doordacht uitgewerkt. Het einde van dit deel lijkt een gesloten einde dus ik ben heel benieuwd waar het volgende deel heen gaat.
1	Hoewel het eerder een spannend avonturenboek is, is het thriller debuut van Bear Grylls een boek dat er mag zijn. Zijn kennis als survival expert en ex-SAS agent zijn duidelijk terug te vinden in het verhaal en als zodanig is hij dicht bij zijn eigen belevingswereld gebleven. Het bijzondere aan het boek is dat het verhaal gebaseerd is op de geheime functie van zijn opa bevelvoerend officier van Target Force. De verweving van fictie en non-fictie en de combinatie heden en verleden maken het een interessant en spannend verhaal. En hoewel het hoofdonderwerp van dit eerste deel in de Will Jaeger serie afgehandeld is, is het verhaal van Will Jaeger zelf nog lang niet verteld. En hoe gaat het verder met de keiharde, mooie Irina Narov en de sensuele Leticia Santos. De mooie cliffhanger aan het eind, doet je verlangen naar het volgende deel. Kortom, een boek dat zorgt voor een flink aantal uurtjes leesplezier.
1	een boek dat - wanneer je eraan begint - je nog wel even bijblijft. Een leuk verhaal, maar niet superspannend. Meer een karakterstudie die je meeneemt. Echte King dus.
1	Saskia van Noort schrijft weer een boek die je in een ruk uitleest. Het boek gaat over Anne Koster, die snel na elkaar haar toekomstdroom van een man en een kind samen en haar baan kwijtraakt. Daarna wordt haar ex-vriend vermist en wordt ze gestalkt door de pers. Het rauwe verdriet van Anne wordt goed omschreven. Haar reactie op alles wat er gebeurt in haar leven loopt als een rode draad door het boek heen, tot de ontknoping waarin de vraagstukken in het boek opgelost worden. Een thriller zou ik het niet echt noemen, het allerlaatste stukje is nog een beetje spannend maar dat is maar kort.
1	Wat een ontzettend leuk en grappig boek is dit! Maar ook een boek vol met wijze lessen voor kinderen en natuurlijk ook volwassenen. Chloe (12 jaar) spreekt een zwerver aan die ze elke dag ziet zitten op een bankje als ze naar haar chique school gereden wordt. Ze doet dit ondanks dat haar moeder haar dit verboden heeft omdat ze denkt dat hij eruit ziet als iemand die een boeiend verhaal te vertellen heeft. Maar oh wat stinkt de man. Dit wordt zo ontzettend goed omschreven dat je hem bijna ruikt. En natuurlijk heeft Meneer Stink inderdaad een boeiend verhaal. Maar hij helpt Chloe ook om voor zichzelf te leren opkomen en hoe ze moet omgaan met een pestende klasgenoot. Dit boek is een aanrader voor kinderen vanaf 8 jaar.
1	Deze man neemt je inderdaad mee op al zijn missies..letterlijk! Je voelt je zo 1 met de hoofdrolspeler, dat je 't idee hebt zelf mee te maken wat hij meemaakt. Persoonlijk vond ik 't einde wel een beetje tegenvallen. Maar eerlijk is eerlijk, de eerste 90% van het boek is zó ontzettend spannend en beklemmend dat je eigenlijk ook niet kunt verwachten dat er op 't eind een nóg groter plot naar voren komt.
1	Het is inderdaad zoals de achterflap vermeldt geen zoetsappig liefdesverhaaltje. Twee emotioneel en lichamelijk beschadigde mensen vinden elkaar against all ods na verloop van tijd en met veel geduld. De karakters zijn zeer goed uitgediept, waardoor het verhaal meeslepend en aandoenlijk wordt.
1	John Brosens gaat met deze thriller passen in het rijtje De Waal/Baantjer en schrijversduo Terlouw. Een boek met helder geschreven dialogen die lekker wegleest. De hoofdpersoon van het boek, Roelof Zijldijk, heeft potentie om in een nieuwe John Brosens te schitteren.
1	Inderdaad een achtbaan van spanning. Je gaat van de ene clifhanger naar de andere. Geschreven in de herkenbare stijl van Fitzek, vlot, eigentijds en met een vleugje humor. Goed vervolg op 'De ogenverzamelaar'. Het is zelfstandig te lezen maar ik zou toch aanraden om eerst de andere te lezen.
1	Het huis van de nacht is een serie over vampiers maar niet de vampiers die iedereen kent. Ik vind het boek erg origineel omdat ik zoiets nog nooit gelezen had. Ik vind het een geweldige serie met elk boek weer een andere draai. Het enige nadeel vind ik dat na ongeveer boek 6 wordt het uit verschillende hoofdpersonen geschreven en rond boek 10 is bijna elk hoofdstuk een ander persoon. Zelf vond ik dat wat minder maar dat mag het verhaal niet ten slechte komen. Het is een goed verhaal wat heerlijk weg leest als je er eenmaal aan begonnen bent moet je gewoon het einde lezen!
1	Dit is het eerste boek van Alex Kava dat ik lees en het is me niet tegengevallen. Vanaf de eerste pagina zit je in het verhaal. Het enige waar ik heel erg aan moest wennen was, dat er zo verschrikkelijk veel verschillende namen in het boek voorkomen, ieder met een eigen verhaal. Wie wat ook alweer heeft gedaan of met elkaar te maken heeft, blijft lastig volgen. Ik zal niet teveel verklappen over het verhaal, maar het gaat in het kort over priesters die op verschillende plekken worden vermoord. Tevens worden er op diverse plekken in de stad vermoorde hoeren gevonden van wie alleen het hoofd is achtergelaten. Maggie O'Dell moet er achter zien te komen of deze moorden met elkaar te maken hebben en wat het motief is. Al met al een lekker spannend boek om te lezen.
1	Het verhaal speelt zich af in Brazilie. De twee verhaallijnen komen mooi bij elkaar. Het is een vlot gescheven en een spannend jeugdboek. Je leeft mee met de twee hoofdrolspelers van het verhaal.
1	Dit eerste deel van Sarah Maas leest heerlijk weg. Het is spannend en, wat wel apart is, is dat de hoofdpersoon een heel zwaar leven heeft gehad, sluipmoordenares is maar toch nog om mensen blijkt te kunnen geven en ook nog kan lachen. Ik weet niet of dat zo realistisch is maar voor mij werkt het wel. Gelukkig eens een dame die niet alleen maar stoer en gevaarlijk is maar ook nog vrouwelijk is. De mannen vallen als bosjes voor haar en ik krijg er haast een zwijmelgevoel van. Maar wel lekker. De actie is alom aanwezig en er zijn genoeg mysteries die op het juiste tempo onthuld worden. Ik ga voor deel 2
1	Dit boek was voor mij een absolute openbaring: een sprankelend, wervelend en soms zeer surrealistische vertelling die mij vanaf de eerste zin volledig weg blies en die bewijst dat Garcia Marquez een briljant en zeer oorspronkelijk verhalenverteller was.
1	Indrukwekkend, interessant en intrigerend!
1	Met grote bewondering voor het onderzoekswerk van de schrijver heb ik dit boek gelezen. Het geeft een goed beeld van de oorlogsjaren rond Rotterdam. Geen gemakkelijk boek dat je even weglegt, want dan raak je de draad kwijt. Ondanks dat bleef het mij boeien tot het eind.
1	De eerste helft van het boek is ontzettend spannend, als een horrorscenario. Heerlijk. Maar dan gaat het plotseling heel snel en is het net of we stukken overslaan en mensen die eerst belangrijk waren compleet vergeten. Steeds verwachtte ik dat die lijn wel weer zou worden opgepakt, maar dat gebeurde niet. Het voelt net alsof Tess Gerritsen de eerste helft heeft geschreven, er toen een jaar niks mee gedaan heeft, en toen besloten heeft: nu moet het maar een keer af en rap een beetje. Heel andere sfeer in de tweede helft, veel minder spannend en opeens vrij voorspelbaar.
1	De ziener gaat o.a. over mensen die meer kunnen waarnemen dan de gemiddelde mens. Is dit waar of niet waar? Misschien gaat het wel meer over je wel of niet open stellen voor een ander die anders is dan jij. Belinda Bauer schrijft spannende verhalen met boeiende, en vaak niet alledaagse personages. De karakters en familieomstandigheden komen uitgebreid aan bod. Verwacht dus geen razend spannende thriller waarbij het bloed van elke pagina afdruipt maar wel een bij vlagen spannend verhaal dat goed in elkaar zit en boeiend is tot het einde. Persoonlijk vind ik dit een aanrader net als het eerdere werk van Belinda Bauer.
1	Sommige boeken wil je zonder onderbreking uitlezen, luisteren in mijn geval. Dit boek is er een van. Ja ik weet het, ik had het al een keer eerder geluisterd, maar dat maakt het juist spannend. Je weet ongeveer wat er komen gaat, daar anticipeer je op. En dat maakt het boek onweerlegbaar. Hadriaan en Rolf worden op een soort jacht gestuurd. Dan blijkt het allemaal doorgestoken kaart. Gelukkig zijn zij de hoofdpersonen en weten overal uit te ontsnappen, uiteindelijk dan toch. Minder goed gaat het met Arista. Hoewel zij na de dood van Esrahaddon haar volledige vermogens heeft gekregen, is zij toch gevangen genomen door Saldeur en wacht zij in de gevangenis op haar terechtstelling. Keizerin Modina, de vroegere Trees die het monster versloeg, wordt geacht met de regent te trouwen. En Grim zit gevangen in een diepe kerker. Het wordt winter....
1	Leuke verhalen bundel van Jojo Moyes, die ik heb gelezen na de trilogie voor jou. Het is misschien anders dan gewend maar heb er erg van genoten. Het gene wat mij trok voor dit boek was de kaft en het schattige formaat van het boekje. Het is makkelijk mee te nemen maar toch mooie duidelijke pagina's en niet zo klein geschreven als pocket boeken. Heerlijk gewoon. Aanrader als je van haar schrijfstijl houd en een ander boek van haar wil proberen. Stop hem lekker in je koffer in de zomer en droom weg in Parijs of andere steden waar de personen zich bevinden.
1	Wow, wat een fantastisch boek is dit ! Locatie : Spitsbergen, dat moest ik dus lezen en ik werd niet teleurgesteld, Frank van Zwol heeft er een grote fan bij. Er zit een enorme vaart in het verhaal, je kunt alleen maar steeds verderlezen, ideaal voor een dag vol leesplezier. Geen idee hoe ik dit boek moet omschrijven : avonturenroman, thriller, ... Het is zo anders dan de doorsnee thriller die ik onder ogen krijg, een absolute aanrader, en niet alleen voor liefhebbers van Noorwegen, denk ik. Op het einde van het boek volgt een 'noot van de auteur', waar duidelijk gemaakt wordt wat realiteit is in dit boek en wat fictie, heftig. Ook een woordje over de politieke status van Spitsbergen, erg interessant. Vijf sterren, absoluut verdiend.
1	Een meer dan aanvaardbaar boek met ten minste eens voor de verandering gewone mensen en geen supercops. Ik heb dit boek met stijgend plezier gelezen, al denk ik dat deze schrijver nog beter kan.
1	Dit was voorlopig het laatste boek wat ik nog moest lezen van Chantal. En tjonge wat heb ik weer genoten. Ik wist het eigenlijk al maar nu weer helemaal zeker dat Chantal toch echt wel mijn meest favoriete schrijfster is op het gebied van chicklit. Het was weer een verhaal waar je heerlijk meegenomen werd in de levens van de hoofdpersonen. Een aanrader!
1	Had er al veel van gehoord en werd me door verschillende kennissen aangeraden, bleek het volledig waard te zijn! De schrijfstijl, spanning, opbouw en sfeer liggen mij volledig en kan ik ook anderen aanraden.
1	Raadselachtig verhaal verteld door Elisabeth, als ze terugblikt op Wenen anno nu en Wenen tijdens de tweede wereldoorlog. Het verhaal springt heen en weer en lange tijd blijft het onduidelijk wie wie is en wie zich waar en in welke tijd bevindt. Elisabeth woont al haar hele leven in haar ouderlijk huis. Ze verhuurt de bovenverdieping. Het verhaal komt op gang als de vorige huurster met stille trom vertrekt en er een nieuwe huurster haar intrek neemt. Hanika schrijft op zo'n manier dat je wel aan haar lippen wilt blijven hangen. Het is een heel teder verteld liefdes verhaal. Op een manier neergezet dat je het wel kunt voelen, maar toch wel weer met zoveel afstand dat je er niet ingezogen wordt. Wellicht ook wel prettiger want er zijn ook diepzwarte gedeelten door het hele verhaal heengeweven. Door deze verteltrant wordt het niet te zwaar en te melancholiek. De abrikozenboom en de abrikozenjam blijven het hele verhaal door een rol spelen.
1	Dan Brown is terug, althans ik ben terug bij hem, na enkele boeken te hebben overgeslagen wegens raadselmoeheid. En dit is weer een goeie, dik, vol vaart, met relevante zijpaden. En opnieuw een onverwachte, verrassende ontknoping. Prachtig om, als je Barcelona een beetje kent, met Google maps en Google afbeeldingen erbij te lezen. Brown komt zo vaak in ons land, het wordt tijd dat hij hier eens een van zijn boeken laat spelen. Met professor Langdon door de Pijp, het Binnenhof, de Vismarkt, of het Vrijthof. En met Kajsa Ollongren als partner. Weer eens wat anders dan de Van Rossems.
1	Met 'Kerf' zit je in een rollercoaster met plotse loopings ... Hoofdpersonage Gabriel, werkzaam bij het beveiligingsbedrijf Python, kent een turbulent leven. Als klein jongetje heeft hij samen met zijn broer David, die hij zo'n 20 jaar uit zijn leven geband heeft, zijn ouders verloren. Later werd Gabriel wegens zijn opstandigheid, agressiviteit en psychologische problemen in een psychiatrische instelling geplaatst. Tot zijn werkgever Yuri hem onder zijn hoede neemt en hij zich op zijn werk stort. Na een ruzie verdwijnt zijn zwangere vriendin Liz ... haar onheilspellend telefoontje vlak voor haar ontvoering brengt hem in grote problemen. Beetje bij beetje komen de herinneringen uit de zwarte periode van zijn kindertijd terug ... 'Kerf' is een ware pageturner, ongeloofwaardig doch enorm meeslepend geschreven. Een boek dat je niet loslaat tot je de laatste pagina hebt omgeslagen.
1	Wat een hylarisch spannend boek. Had eerst nou wat ben ik aan het lezen. Vind het niet zo spannend. Wel lach weekend . Maar later wow best wel spannend en wat een einde. Brrrrr.
1	Mooie afsluiter van de "zwaar" serie. Ik vond dit deel tevens de mooiste van allemaal maar wat mij betreft is "geknipt voor jou" nog steeds het allerbeste boek van Chantal.
1	Verplicht lezen!!
1	Wat heb ik er spijt van dat ik dit boek al langer dan een jaar op mijn TBR lijstje had staan, en al een paar keer in mijn handen heb gehad in de boekwinkel! Wat een heerlijk verhaal, ik ben gek op de personages, en eindelijk eens niet een boek met een verschrikkelijk geheim alles word besproken dus geen gekke wendingen. Dit is een nieuwe favoriet geworden, en ik wil snel haar nieuwe boek lezen.
1	Wat een mooie en realistische roman van Rotterdam en Nederland tussen 1940 en 1945. Dit boek lees je zo uit, het is boeiend, leerzaam, spannend en verdrietig. De plot is niet erg verrassend, je kunt het zelfs een beetje voorspelbaar noemen, maar Hey, het had ook echt gebeurd kunnen zijn, en hoe interessant is het om na te denken over welke (praktische) keuzes je maakt in een land in oorlogstijd? Vol met gevaar en bittere ellende? Ook waren de feiten in het boek perfect nagezocht en berust op de werkelijk, met datum en al. Dat Rotterdam bijvoorbeeld niet 4/5 mei 'officieel' werd bevrijd, maar pas op 8 mei, is inderdaad waar. Er zijn op 4 mei nog allemaal mensen doodgeschoten door Duitsers die merkten dat ze verslagen waren, en om die reden nog even met een automatisch geweer in het rond maaiden. Dat zijn feiten die niet bij iedereen bekend zijn. En zo staan er meer feiten en gebeurtenissen in het boek, waarvan je geheugen wordt opgefrist. Omdat het ook nog eens een fictief verhaal is, een roman over een mooie jonge vrouw die haar en haar familie probeert te redden in alle ellende, leest het makkelijk weg en heb je het in een paar dagen uit! Een aanrader voor iedereen die het interessant vindt om te lezen over WO2. Verwacht geen literair hoogstandje en ook geen ingewikkelde, verassende plotwending, maar wel een goed en vlot geschreven historische roman.
1	Ik had geen hoge verwachtingen van Colleen Hoover. Het genre zou ‘new adult’ zijn en een romantisch verhaal. Ook is dit het eerste boek dat ik van haar hand lees dankzij de Vakantiebieb van 2018. Vanaf nu heb ik wel hoge verwachtingen! Dit is een van de mooiste liefdesverhalen die ik sinds tijden gelezen heb! Eerst vond ik het schattig. Een puppy love. Heel herkenbaar, want ik ben met de mijne getrouwd en onze liefde is sindsdien gerijpt en anders van vorm geworden. De eerste fase van echte liefde blijft onvergetelijk! Colleen beschrijft deze ontluikende ware liefde op een hele integere en poëtische manier. Maar hier blijft het niet bij. Ik viel van de ene verbazing in de andere en na vele verrassingen was het boek uit en ‘leefden ze nog lang en gelukkig’. Dit is niet zomaar een feelgood boek, dit is er één met een briljanten randje. Heerlijk boek!
1	Leuk boek om tussendoor te lezen over een erg interessant persoon. Gaat meer in op de persoon en zijn nalatenschap dan op de technische kant van het verhaal, wat in mijn geval positief werkte. Wel een beetje 'overbezet' met foto's en illustraties.
1	Dit is een boek waarover nagedacht is. Wat gebeurd er met het onderzoeksteam en de omgeving van de seriemoordenaar nadat hij gepakt is? Blijven er vraagtekens over, en zo ja wat doe je daar dan mee. Dit is allemaal stof voor een prachtige roman die origineel is en die tegelijkertijd een soort van onderhuidse spanning met zich meebrengt. Tel daarbij op dat de personages prachtig uitgewerkt zijn en je hebt een prachtig boek in handen, zelfs voor de lezers van zwaardere literatuur een aanrader!
1	weer het derde verhaal over ruth galloway. aan de kust worden skeletten gevonden. ruth word natuurlijk weer ingeschakeld zo ook het politiekorps van harry nelson. door de vondst van de skeletten blijkt dat het verleden hun duisteren kanten hebben en de nazaten van de betrokkenen rare sprongen gaan maken. de schrijfster weet weer 'n spannend verhaal neer te zetten en regelmatig wordt je op het verkeerde been gezet. ook de privé-levens van de hoofdrolspelers wordt uitgebreid tentoongesteld. ach ja, het blijven mensen. nadeel echter is dat de boeken van deze schrijfster bijna niet te vinden is in de boekhandel. deze schrijfster wordt zwaar onderschat
1	Grylls houdt er flink de vaart in en het is hier en daar wat ongeloofwaardig maar het is meer dan de moeite waard om het te lezen
1	Een prachtige sequel op het vervolg 'Goede Dochter', met Charlie (Charlotte) en Sam (Samantha) Quin.
1	Door de bijzondere setting van Typewriter waan je je in de jaren dertig in New Orleans, en is het onmogelijk om dit boek nog weg te leggen.
1	Het is het boekdebuut van deze scandinavische schrijver. Ik vind de schrijfstijl heerlijk om te lezen. De hoofdstukken zijn kort, maar niet storend voor het verloop van het verhaal. Het is een echte thriller. Persoonlijk had ik de titel anders vertaald. Kastanjemannetje was kloppender geweest.
1	Wat een lekker boek, zelfs boven mijn verwachtingen. Een chicklit met spanning, wat een leuke combinatie. Ik heb van dit boek genoten!
1	De Wraakgodin: een dodelijk verhaal. Een vrouw neemt wraak op de personen die de dood van haar man hebben veroorzaakt. De schrijver Bernard Aichner houdt de snelheid in de thriller goed vast door het schrijven van korte zinnen. Daardoor blijft de lezer in het verhaal en krijgt hij geen tijd om geestelijk af te dwalen. Misschien gaat dit wel ten koste van de psychologie want je wil zo diep mogelijk in de ziel van de hoofdpersonen duiken, maar het geeft het verhaal wel het elan dat je in een achtbaan zit en nauwelijks tijd hebt om de indrukken te verwerken.. Dit boek is een aanrader.
1	Dit 2e boek van Ruth Ware heeft een prachtige setting; het speelt zich af op een exclusief mini cruiseschip, met de naam Aurora Borealis, dat onderweg is van de Engelse badplaats Hull naar de Noorse fjorden. De hoofdpersoon Laura (Lo) Blacklock is journaliste voor het reismagazine Velocity en tijdens haar persreis belandt ze in een haast verstikkend avontuur (claustrofobisch wat doet denken aan Agatha Christie); in haar eerste nacht aan boord hoort ze geluiden, een gil, een plons in het water, komend vanuit suite 10 (die aan die van haar grenst), waarna een zoektocht naar het eventuele slachtoffer en de moordenaar volgt. Ruth Ware heeft een prettige, boeiende schrijfstijl, echter het middenstuk van het boek was wat taaier en trager leesbaar. Pas aan het einde van het boek (ca. de laatste 100 Blz.) wordt het opnieuw spannend omdat zich dan nog een verrassende plot twist voordoet met een onverwacht einde. Het boek bestaat uit 8 delen en 37 hoofdstukken, voor ieder deel zit een originele intro met sms-jes, e-mails en/of krantenknipsels, ook wordt de proloog later duidelijk in het verhaal.
1	Mooi verhaal. Vond het eind een beetje plotseling. Mooi hoe twee totaal verschillende levensstijlen bij 1 persoon passen. Ben benieuwd hoe het nu met haar gaat.......
1	Wat een verrukkelijk verslavende serie is dit toch, ik ben dol op alle plotwendingen. Victor Dixen heeft dit zo tof uitgewerkt!
1	Ik kon dit boek niet laten liggen.Het was zo een mooi verhaal.Dat ik het niet kon neerleggen.Iedere keer wou ik weten hoe het verhaal afloopt.Ze heeft inderdaad haar taart en muffin zaak gekregen.De schrijfster krijgt van mij een tien die dat heeft geschreven.Echt een aanrader om te lezen
1	Ik heb weer genoten van dit boek van Patterson. Ik heb het enige jaren al eens gelezen, maar werd er nu weer helemaal ingetrokken. De opbouw van het boek vind ik erg boeiend: je krijgt iedere keer net weer een stukje meer informatie toegespeeld dat je dwingt om door te lezen. Volgens mij is er nog een derde deel in de Chris Pagetserie; eens kijken of ik dat binnenkort ook te pakken kan krijgen.
1	Het is lang geleden dat ik nog zo gelachen heb tijdens het lezen van een boek. Don heeft het syndroom van Asperger, zijn leven is extreem gestructureerd, hij heeft moeite met communicatie met anderen, kan hun gevoelens niet aflezen van hun gezicht, begrijp ironie en sarcasme niet, is sociaal gehandicapt. En nu wil hij een vrouw gaan zoeken. Zijn stunteligheid is echt aandoenlijk. Normaal lees ik thrillers, maar dit is echt een heel aangenaam tussendoortje.
1	Ik heb dit boek met veel plezier gelezen. De schrijfstijl en het verhaal spraken zeer tot de verbeelding. De eerste 100 bladzijden zijn misschien een beetje verwarrend, maar volhouders zullen merken dat alles later op zijn plaats valt. Er is een snelle schakeling tussen het politieonderzoek in het heden en het oorlogsverhaal. In de tweede helft van het boek vond ik het mooi te lezen dat hoofdpersoon Tommy Bergmann aannames doet over wat er in de oorlog gebeurd is en dat je meteen daarna leest wat er werkelijk is gebeurd. Dat houdt her verhaal erg levend.
1	Een boek dat zich in sneltreinvaart laat lezen, de spanning is op elk moment aanwezig - op meerdere manieren. De schrijfstijl is soepel zonder dat het kinderachtig wordt. De uitkomst was voor mij een grote verrassing, zonder dat het (achteraf gezien) onmogelijk was te weten waar het naar toe zou gaan. Ik kijk uit naar een volgend boek!
1	En we noemen hem is de queeste van de ik-figuur naar het oorlogsverleden van haar oom Frans, door de familie Bommenneef genoemd. De ik is zwanger en wil haar kind naar deze oom Frans noemen. Tot onbegrip van haar vriend D. Die heeft liever een mooie naam en begrijpt niet waarom het kind per se Frans moet heten. Misschien om haar vriend en ook zichzelf te overtuigen of dat een goede beslissing is, gaat ze op zoek naar het heldenverhaal van oom Frans. Maar, hoe meer ze te weten komt, des te meer het heldhaftige verhaal in een ander daglicht komt te staan. Haar zoektocht gaat langs leeftijdgenoten van oom Frans. Mensen met een selectief geheugen. Wat is waar? En dat is voortdurend de vraag. De schrijver zet de lezer voortdurend op het verkeerde been. ‘Haar vriendin heeft een atelier in de vroegere kazerne van Bommenneef’. Wat een prachtige verbinding van het heden en verleden. Later geeft ze toe dat dat niet helemaal waar is, maar dat het leuk is voor het verhaal. Ze roept irritatie op door de voorkeur te geven aan haar zoektocht in plaats van haar zwangerschap. Is ze echt twee weken voor dat het kind geboren wordt naar Spanje gevlogen? De grens tussen fictie en werkelijkheid is een dunne lijn in dit boek.
1	Na een trieste, turbulente levensfase is de Zweedse rechercheur Thomas Andreasson aan vakantie en rust toe. Er spoelt echter een lijk aan op het idyllische eiland Sandhamn. Thomas kent het gebied erg goed en start een onderzoek. Kort nadien duikt een tweede lijk op, en dan een derde. Wat hebben die doden met elkaar te maken? Stierven ze een natuurlijke dood? Thomas en zijn team hebben een hele kluif aan het onderzoek. Waarom gebeurt dit allemaal ineens op het altijd zo rustige eiland? Nora, zijn beste vriendin van vroeger en haar gezin bieden hulp. Zij zijn op vakantie op het eiland.Nora heeft het moeilijk met haar eigen relatie maar door Thomas te helpen voelt ze zich nog een beetje nuttig. In het spannende plot zijn tal van verhaallijnen door elkaar geweven. De verteller bouwt de spanning bladzijde na bladzijde op. Toch zit de vaart er stevig in. De verhaallijn wordt perfect uitgewerkt, geen onafgemaakte vragen, de personages zijn zo neergezet dat je je kunt inleven, en het boek heeft een prettige sfeer. Je wordt telkens op het verkeerde spoor gezet, niemand is nog te vertrouwen. De vertelstijl neemt je verder mee het verhaal in. Een aanrader is het zeker, voor wie fan is van Camilla Lackberg zeker .En anders een erg goed geschreven thriller .
1	Eerste boek van Coben dat ik lees, maar zal zeker niet het laatste zijn. Een goed uitgedachte thriller waarvan de ontknoping een rare wending heeft. Het is een boek dat je niet graag neerlegt, je wil steeds weten wat er gebeurt.
1	Ik heb het boek jaren geleden gelezen. Meestal vergeet ik boeken weer. Deze niet.Humor, hoop, liefde. Alles zit erin.
1	Weer een zeer schokkend verhaal. Weer een falend jeugdzorg.. Dit boek blijft je bij de rest van je leven!
1	Dit is de meest bijzondere thriller, of moet ik zeggen misdaadroman, die ik in jaren gelezen heb. Een boek dat ik niet snel zal vergeten, een boek dat een grote indruk op me heeft nagelaten. De poging tot moord op Alex speelt weliswaar een rol in dit boek, maar veel belangrijker is de nachtmerrie waarin hij al bijna twee jaar vastzit. Hij hoort en begrijpt alles, maar kan op geen enkele manier communiceren, voor zijn familie en de artsen in het ziekenhuis is hij een plant die beter kan sterven. De tijd dringt, want Alex wil niet dood. Het boek kent slechts één perspectief, dat van Alex. De andere personages zijn duidelijk aanwezig, maar het is Alex die alle aandacht opeist. Hoe Emily Koch het klaargespeeld heeft, weet ik niet, maar dit boek is ontzettend beklemmend, het is ontroerend, eng en overdonderend. Je hebt 300 bladzijden lang geen flauw idee hoe het met Alex zal aflopen, en wanneer je het uiteindelijk te weten komt, blijf je een beetje verweesd achter. Klassebak, die Emily Koch, ik ben fan.
1	Dit is het eerste boek van Maeve Binchy,wèl een dikkerdje van 543 blz., maar ik heb hier van genoten. Het leest heerlijk weg en je proeft de sfeer van Ierland, die zo duidelijk wordt beschreven. Opzich gebeurt er niet zoveel in het begin van het verhaal totdat de twee vrouwen wisselen van huis en elkaars geheimen ontdekken. Een levendig verhaal waar van alles gebeurd. Toch vind ik een minpuntje dat de kinderen Annie en Brian te volwassen worden neergezet en vooral het zoontje Brian dat nogal "sex-minded" is. Sommige uitspraken vond ik erg storend. Toch geef ik het boek 4 sterren omdat het heerlijk wegleest. Mijn volgende boek van Binchy zal worden: En toen kwam Frankie
1	Een stortvloed aan karakters en bijbehorende mythes op een leuke manier verteld. Maar het blijft moeilijk om de aandacht er altijd bij te houden. Eigenlijk is het teveel en tekort. Toch een knappe en moedige poging om oude mythes op een vermakelijke manier nieuw leven in te blazen.
1	Lezen! Zou verplicht moeten zijn!
1	Hoewel het boek in opdracht geschreven is, is het toch weer een typish Vanderstraeten boek. Prachtige schrijfstijl, indringend thema en een prachtig pakkend verhaal.Margot Vanderstraeten verplaatste zich voor dit boek opnieuw in een cultuur die even dichtbij als ver weg is. Psychische problemen worden in Marokkaanse gezinnen vaak niet herkend, of simpelweg ontkend. Zo kan Nadja haar anorexia lang verbergen. Haar moeder heeft nog nooit een kind meegemaakt dat vrijwillig honger lijdt. ‘Zulke kapsones bestaan in haar land niet.’ Zus Zaida is de enige die het gevaar ziet. het boek(je)is gebaseerd op gesprekken met patiënten, familieleden en hulpverleners.
1	Het is een heerlijk boek voor tussendoor. Ik had gewoon tot het einde niet de goede dader in mijn hoofd! Het is een actueel onderwerp. Je weet nooit met wie je echt aan het appen bent.
1	Hoe luchtig en grappig het verhaal lijkt, hoe diep en scherp het verhaal eigenlijk is. Stelt je als lezer knap in staat je in een oudere van deze tijd te verplaatsen. Een eye opener, een compleet verhaal: zacht van buiten, hard van binnen. Door de korte hoofdstukken en bondig taalgebruik prettig leesbaar en to the point.
1	Dit was zojuist het derde boek dat ik van Mulisch gelezen heb. Het boek begint meteen al redelijk dramatisch als de hoofdpersoon vanaf de 55ste verdieping van de Toren afwaait. De vorige twee boeken die ik van Harry Mulisch had gelezen eindigden ook tamelijk tragisch voor de hoofdpersoon en ik had iets van, goh het gaat nu al wel erg snel mis. In de rest van het boek overziet de hoofdpersoon, een naamloze ingenieur, de afgelopen paar maanden van zijn leven en bedenkt of hij eigenlijk wel gered wil worden. Hij bedenkt tijdens zijn val en tussen zijn geschiedenis door hoe hij op onwaarschijnlijke wijze wellicht van de dood gered kan worden. De tweestrijd die de ingenieur doormaakt tijdens zijn val of hij wel of niet gered zou willen worden, is een leuke adaptatie van het cliché dat je leven aan je voorbij flitst als je weet dat je je dood tegemoet gaat. Ja, ik vond het een behoorlijk vermakelijk verhaal.
1	Wat een romantisch, avontuurlijk en dramatisch verhaal over Barcelona in de 14e eeuw. Ik heb het boek met veel plezier gelezen en heb ook het idee het oude Barcelona een beetje te hebben leren kennen. En de 14e eeuw: boeiend, maar ook een erg harde tijd, met grote standsverschillen, armoede, ziekte en die akelige Inquisitie! Ik ben ook erge fan van de film "The first Knight", daar doet dit boek me aan denken.
1	Ik heb alle boeken van Gerda De Preter gelezen maar dit vind ik haar beste. Ja, het gaat over een vluchteling, maar in dit boek wordt het cliché vermeden doordat de vluchteling niet de hulpbehoevende is. Integendeel, Alfie is de steun en toeverlaat van Ciel, een meisje dat het moeilijk heeft met de nieuwe vorm die haar familie heeft aangenomen. Om haar verwarring en eenzaamheid te lijf te gaan doet Ciel ook beroep op een ingebeelde vriend, die het niet altijd goed met haar voor heeft. Het is schitterend op welk een natuurlijke manier al deze personages in mekaar verweven zitten. Het boek staat vol drama's maar de schrijfster weet de snaren van dit drama met lichtheid te bespelen, zodat het nooit klef wordt, maar fris en hoopgevend. Een bijzonder puike prestatie. Verder is er uiteraard de prachtige taal. Iedereen die omgaat met kinderen die in de knoei zitten met zichzelf zou dit boek moeten gelezen hebben.
1	Dit is een geweldig boek! Hij had me mee van het begin tot het einde. Een echte aanrader!
1	Dit boek is niet te lezen zonder het eerste deel te hebben gelezen, want de voorkennis in DDK heeft men echt wel nodig. DSM is opgebouwd uit zeven boeken, waarin ook een nieuw personage naar voren komt. Daar waar het eerste boek zich ook nog afspeelde in Nederland, speelt dit tweede gedeelte zich af in de VS. Het is wederom een enorm boeiend verhaal. Ik heb de schrijfstijl van Bronja in mijn hart gesloten en het gevoel dat je meer wenst na het dichtslaan van dit boek, is een understatement. Ik heb er nog dagen over nagedacht en kan dan ook niet wachten op het derde deel! Go Bronja!
1	Vol verwachting begonnen in dit boek na het succes van " ik reis alleen" Dat kan tegenvallen, maar deze zeker niet! Het verhaal is erg spannend , nergens saai en de personages Mia en Holger heb ik weer in mijn hart gesloten. Lekker ingewikkelde karakters en verder uitgediept in dit heerlijke tweede boek ! Een Topper !!!
1	Wat een mooi boek! Zo puur beschreven vanuit de gedachtengang van een elfjarige jongen. Zijn moeder had het waarschijnlijk te druk met haar eigen problemen om wakker geschud te worden...
1	Het is zoveel meer! Een heel indrukwekkend boek over een onbekende periode in de Nederlandse geschiedenis. Ook omdat ik familieleden heb, die deze periode hebben meegemaakt.
1	Een verhaal van wraak, maar ook van hoop. Een familie-epos, maar ook een oorlogsverhaal. Ook een verhaal van de zoektocht van de mens naar zichzelf. En bovenal, een meeslepend verhaal...
1	Meeslepend verhaal over een vader die zijn hele leven en loopbaan opoffert voor de muzikale carrière van zijn dochter Lea. Helaas leidt elke stapje daarin hem en haar naar het noodlot, dat je als lezer vanaf het begin onvermijdelijk naderbij ziet komen. Vader Martijn vertelt zijn verhaal aan een onbekende landgenoot vlak voordat ook hem het noodlot treft. Een verhaal dat de lezer helemaal mee zuigt in een menselijk drama waarin de meeste mensen zich zonder veel problemen kunnen verplaatsen, zonder dat het ook maar één moment plat en sentimenteel wordt. Een waardig vervolg op Nachttrein naar Lissabon, wat de eerdere - negatieve - recensies in de pers ook zeggen.
1	Zo zie je maar: zoveel mensen, zoveel smaken. Voor mij was dit boek, naast Jurassic Park, een absolute topper! Een goed boek verdient altijd een goede verfilming. Maar helaas, de verfilming werd een regelrechte blunder. Had Spielberg het maar verfilmd! Ik kan iedereen dit boek aanraden!
1	Alweer het tiende deel uit de Rani Diaz-serie en wat voor een! Rani en haar team dienen maar liefst 3 moorden op te lossen. En tot overmaat van ramp heeft haar vaste collega Bert een persoonlijk probleem waar Rani ook het nodige speurwerk voor moet uitvoeren. Vooral de echte fans herkennen de werkwijze van Rani en hoe ze haar team inzet om de beste resultaten te behalen, zelf haar chef van Damme kan haar hierin niet temperen. De schrijfster bewerkt verschillende en actuele verhaallijnen tot een spannend en mooi plot, heel langzaam vallen de puzzelstukjes in elkaar. Kortom een spannende aanvulling van de reeks, dat zeer vlot weg leest door de makkelijke schrijfstijl en korte hoofdstukken.
1	In twee dagen uitgelezen, dat zegt genoeg denk ik! Prachtig mooi en ontroerend verhaal! Een echte absolute aanrader!
1	Luisterserie in het kader van de Storytel Originals. Een origineel verhaal dat je blijft pakken! Ik heb de hele serie in drie dagen tijd geluisterd...
1	Zomer 1963, onafhankelijksheidsdag, feest, vuurwerk, en Starla moet weer binnen blijven. Op dat moment besluit ze het huis van haar Omi te ontvluchten en start haar roadtrip naar Nashville. Starla gaat op zoek naar haar moeder, daar ooit heen getrokken om een beroemde zangeres te worden. Op een stoffig landweggetje wordt ze meegenomen door Eula, een zwarte vrouw met een blanke baby. In haar truck doorkruisen ze het droge, stoffige landschap van Cayuga Springs naar Nashville. Onderweg leert Starla veel over familie en vriendschap, maar ook over de verschillen tussen zwart en wit in het Mississippi van de jaren ‘60. Onderweg ontwikkelt Starla zich tot een baktalent; appeltulband, zoeteaardappeltaart, groentetomatentaart, custardtaart. Eula leert haar de fijne kneepjes in de keuken. Een verhaal dat vlot weg leest, spannend, ontroerend en grappig op zijn tijd.
1	In het land van de heilige piramides, zo begint de beschrijving op de kaft. Het is een verhaal dat zindert van spanning, waarin gruweldaden worden beschreven en waar mensen te kampen hebben met gevolgen van iets dat helemaal fout is gegaan en waardoor er een vloek over het volk heerst. Vanuit verschillende gezichtspunten en personages wordt het verhaal verteld, steeds weer passend bij de persoon. Het was even wennen aan de personages en de plaatsen waar het verhaal zich afspeelt, maar dit is echt een heel knap geschreven boek. Vooral met het jongetje, Airick, heb ik meegeleefd. Ik vind het jammer dat het verhaal geen gesloten einde heeft, maar dat komt doordat het een eerste deel is. Nu ben ik nieuwsgierig naar het vervolg!
1	Waren de boeken van Lehane over het detectiveduo nogal rauw en geweldadig... dit boek is alles vrij subtiel en stemt je tot nadenken.... Niets is wat het lijkt op Shutter Island. Ik heb het niet weg kunnen leggen en was danig onder de indruk.
1	Ik was erg benieuwd naar dit derde boek van Saskia Noort. De andere twee vond ik erg goed. Ook dit boek heeft mijn aandacht volledig opgeëist. Ik kon er niet van loskomen en heb het dus in enkele dagen uitgelezen (soms riep de plicht!). Ik vond alleen het einde niet volledig en bevredigend genoeg, ik had nog niet het gevoel dat het verhaal ten einde was en vond dus het einde te snel en te eenvoudig. Dat vond ik erg jammer. Maar over het algemeen een erg goed, sensueel en intrigerend verhaal. Ik wacht met spanning op het volgende boek. Enne... Saskia, een goed boek heeft tijd nodig, ook al heb je nieuwe buren, je familie blijft nummer 1. Ga door met prachtig schrijven!
1	Cress is a shell and was supposed to be killed when she was just a baby, but instead she has been held captive, on her own, in a satellite, for 7 years, looking down on earth, while doing the Lunar Queens bidding. She finally has enough and rebels, trying to get rescued by the rogue cyborg Cinder and her escaped criminal friend Carswell Thorne. When they come for her, her captor finds out and everybody gets waist deep into trouble... I love this series so much! It's still a toss up between Scarlet and Cress for my favorite. Both Wolf and Thorne are just so well written. Wolf is broody and mysterious and Thorne... oh, he's just so cheecky and funny! I love both of them to pieces :)
1	Spookman is een vlot geschreven verhaal. In het boek lees je twee verhaallijnen van de hoofdpersoon. Hedendaags, en in het verleden. Zeer mooi opbouwend boek, wat je steeds meer in het verhaal trekt. Qua hardheid waar veel over wordt geschreven, vind ik persoonlijk dat het wel meevalt. Spookman is een boek wat je eingelijk wel gelezen moet hebben. Je kan lezen dat de auteur veel research heeft gedaan, en daardoor ook autentiek overkomt. Ik ga zeker het volgende boek van Roger Hobbs aanschaffen.
1	Een geweldig boek dat je in één adem uitleest, omdat het pas tegen het einde duidelijk wordt wie de moorden pleegt en waarom. De vrouwelijke hoofdpersoon Iris is een innemende en "gewone"vrouw die je goed leert kennen in het boek, en dus gaat het "meeleven" haast automatisch. Ook een boek dat laat zien hoe diepgravend pesterijen (kunnen) zijn.
1	Een mooie aanvulling op de boeken 'Dokter Glass' van Hjalmar Söderberg en 'Gregorius' van Bengt Ohlsson.
1	Eens een heel ander boek over de oorlogstijd. Je voelt wel dat de oorlog rondom Anna en de Zwaluwman woedt, maar door de sprookjesachtige manier van schrijven voelt de oorlog wel wat verder weg. De vader van de 7-jarige Poolse Anna wordt door de Duitsers opgepakt en de apotheker bij wie haar vader haar had achtergelaten wil/durft haar niet bij zich te houden. Op straat maakt Anna kennis met de Zwaluwman die indruk op haar maakt door tegen een zwaluw te 'praten', waarna de zwaluw op zijn vinger neerstrijkt. Anna besluit de man te volgen. De Zwaluwman blijft mysterieus, maar heeft het beste voor met Anna en loodst haar de moeilijke oorlogsjaren door. Zeer mooie schrijfstijl en vooral de vergelijking van de Zwaluwman van de Duitsers als wolven en Russen als beren vind ik zeer treffend. ****
1	Wat een geweldig opgebouwde spanning, en nog prachtig geschreven ook. Een absolute aanrader.
1	Ik heb genoten van dit mooie liefdevolle verhaal over twee oudere mensen, Reither en Palm die vrij impulsief in de auto stappen en een reis maken. Tijdens de autorit wordt de band tussen hen beide inniger. Hun autorit door het mooi Italië gaat gelijk op met een innerlijke reis. Palm is haar dochter op pijnlijke wijze kwijt geraakt en Reither heeft zijn ongeboren kind met zijn toenmalige vriendin 'weg gestemd'. Beide staan min of meer stil bij wat zij in het leven zijn kwijt geraakt. Is compensatie nog mogelijk? Kan een levensverhaal worden herschreven? Het gaat in dit boek ook over ervaringen die worden herbeleefd en her-ervaren, vandaar de mooie titel Wedervaring.
1	Eva Linden brengt met haar young adult debuut Maanziek, het eerste deel van een trilogie naar het grote publiek. Wanneer je het boek doorneemt, zal je meteen merken dat Eva haar huiswerk heeft gemaakt en heel goed weet hoe ze een plot voor haar doelpubliek moet structureren. Alle elementen die een YA moet bevatten, kunnen bij deze titel netjes afgevinkt worden. Ze brengt het verhaal in drie (ongelijke delen) die afwisselend vanuit het standpunt van elk van de twee hoofdpersonages worden verteld, maar houdt ondertussen het verloop van de verhaallijn aan, zodat nergens echt sprake is van een overlappende tijdslijn vanuit een verschillend perspectief. Terwijl andere YA-titels in het fantasygenre opteren voor superhelden en draken, kiest de schrijfster ervoor om de originele insteek van de droomwereld op te zoeken en dat opent meteen een resem aan mogelijkheden voor het verloop van het verhaal, waarbij de regels van de fysica niet van toepassing zijn. Helaas maakt Linden dit gegeven op bepaalde momenten overdreven ingewikkeld en wordt de interne logica niet altijd gevolgd. Gelukkig hindert dit het leestempo niet en dankzij de laagdrempelige schrijfstijl van de auteur, zit je met Maanziek goed voor een vlotte leesbeurt. Het boek is niet foutloos, maar als je in rekening brengt dat dit pas haar debuut is, mogen we nog heel wat van Eva Linden verwachten in de toekomst.
1	De verhaallijn zorgt ervoor dat je door wilt lezen, zeker nadat je het eerste deel heb gelezen, wil je weten hoe het leven van lucas verder gaat. Lucas de hoofdpersoon is nu student en je beleeft als het ware samen zijn studententijd. Ik vond het heel leuk om te lezen over hoe het er in die tijd aan toe kon gaan, met een muurkrant organisaties, politiek, de gedachten van een jonge student. Veel dingen zijn anders, maar de beschreven gedeeltes over zijn co-schappen lijken soms nog steeds van deze tijd. Dat de studenten veel uren maken, de vervelende klusjes constant mogen uitvoeren en dat er op ze wordt neergekeken. Juist het gedeelte over de geneeskundige stages trok mij erg in dit boek, omdat ‘’de zorg’’ op welk gebied dan ook mijn aandacht altijd heeft gehad. Tijdens het lezen van dit boek leer je zelf ook nog wat, zoals waarom er groene kleding op de O.K. wordt gedragen. Ik denk dat voor mensen die zelf geen medische achtergrond hebben, sommige medische woorden niet te begrijpen zijn, al begrijp je het waarschijnlijk wel door het verhaal eromheen. Je leest veel over het liefdes leven en dat een lange afstand relatie soms moeilijk te onderhouden was, zeker in de tijd dat Lucas zijn co-schappen loopt en lange dagen maakt. Dit werd goed beschreven, de gevoelens van jaloezie, als het meisje niet kan kiezen tussen hem en een andere jongen waar ze voorheen een relatie mee had, dit blijft in het hele boek naar voren komen. Het is ook mooi om te lezen hoe de relatie telkens veranderd, maar toch stand houdt, alleen blijft dan de vraag voor hoelang nog. Ik kijk uit naar het 3e deel van deze trilogie.
1	jeugdsentiment. als kind vond ik de boeken van guus kuijer de allerbeste. ik heb ze met veel plezier gelezen. heb je kinderen of wil je zelf gewoon ff lekker terug in de tijd, kies dan eens een boek van guus met madelief in de hoofdrol; heerlijk!
1	Het is een zeer goed geschreven verhaal over een jongen, Tobias, die opgroeit in een mijnwerkersdorp gelegen in het zuiden van ons land. Hij stottert en wordt op school gepest. Zijn vader die in de mijn werkt is vaak dronken, mishandelt zijn vrouw en Tobias. In de mijn krijgt zijn vader een ongeluk, dat hij overleeft, maar wel met het gevolg dat zijn benen worden geamputeerd en daardoor invalide is. Als zijn moeder bij de buren is ziet Tobias kans om zijn vader om zeep te helpen. De dokter constateert een natuurlijke dood. Op dat moment heeft het voor Tobias geen gevolgen. Tobias werkt zich op als een gevierd tv producent. Dan maakt hij een fout. Hij laat zich verleiden voor een tv interview, bij een concurrerend bedrijf. Dat zal drie uur duren. Gedurende het interview wordt zijn leven uitgemolken en dat heeft uiteindelijk een desastreus gevolg.
1	Een heel mooi, meeslepend verhaal over een moeder en een dochter. Het boek staat bol van de romantiek.Het verhaal laat zien hoe moeder en dochter groeien in hun relatie. Familiebanden zijn erg belangrijk voor Nora. Ook wordt mooi beschreven dat je niet rijk hoeft te zijn om een gelukkig mens te worden. Op een gegeven moment ontmoet Nora een rijke jongen en wordt verliefd op hem. Jaren later komt ze er achter dat de vriendschap die ze had met Llew alleen echte liefde is.Echt weer zo’n boek om in een ruk uit te lezen! Kan dit boek iedereen aanraden!
1	Ik heb ontzettend genoten van dit boek! De cover sprak mij meteen heel erg aan, ik vroeg mij namelijk direct af wat die kooi en dat vogeltje met het verhaal te maken hebben. Als afgestudeerde communicatiewetenschapper was ik meteen ook enthousiast toen ik las dat het hoofdpersonage in het boek een journaliste is. Verfrissend om eens een misdaadroman te lezen vanuit het perspectief van een journaliste in plaats van een agent bijvoorbeeld. Het boek is dermate vlot geschreven dat je onmiddellijk in het verhaal gezogen wordt. De spanning zit er al meteen goed in en blijft gedurende de rest van het boek goed aanwezig. Als ik enkele puntjes van kritiek moet geven, denk ik persoonlijk dat de reactie van het dorp op de pedo Rick V. misschien iets overdreven is. Zelf kan ik mij moeilijk voorstellen dat buurtbewoners zo’n misdaad zouden minimaliseren omdat het om iemand uit de streek gaat. Zelf kom ik ook uit een heel klein dorp en zoiets zou net een enorm schandaal veroorzaken en een haat tegen de crimineel in kwestie. Los hiervan kan je wel heel goed de frustratie van Benthe voelen, je leeft gedurende het verhaal steeds heel makkelijk met haar mee. Misschien dat ik in haar plaats wel zou stoppen met mijn journalistiek onderzoek als ik bedreigd werd, maar op die manier schrijf je geen spannend verhaal natuurlijk. En dat was bij “In mijn bloed” wel het geval. Ik wou ook dolgraag weten hoe het verhaal zou aflopen en zag het einde helemaal niet aankomen. Met Milou van der Will heb ik er een nieuwe favoriete thrillerauteur bij!
1	Dit boek is moeilijk in een standaard categorie te plaatsen. Het is een prachtboek. Vanaf de eerste pagina geboeid. Het is een gelaagd boek, een psychologische roman en ook een spannend boek. De bespiegelingen over relaties in deze tijd getuigen van wijsheid en ervaring. Het thema van waarheid en werkelijkheid vind ik prachtig beschreven...en het gebeurt terwijl je leest, tot de laatste pagina. Dit boek moet de debuutprijs winnen !!
1	Heel erg mooi verhaal, maar ik ben verrast dat het tot de volwassenliteratuur wordt gerekend en niet onder de jeugdliteratuur of YA wordt geschaard. Het leest namelijk als een coming-of-age-verhaal en ook door de lengte van het boek (kort) doet het meer denken aan een jeugdboek. Desalniettemin erg de moeite waard!
1	Geweldig boek, dat je in één keer uit wil lezen. Erg goed geschreven en spannend!
1	Het verhaal is het verhaal in het boekje wat ze eerder schreef als boekenweek geschenk. Incendio. In "Speel met vuur" lees je ook over de oorsprong van het muziekstuk en over de jongen die het geschreven heeft.
1	Mijn eerst gelezen boek op mijn e-reader. Het leest heerlijk weg en Joseph neemt je aan de hand mee met zijn belevenissen. Prachtig hoe hij zoveel detail legt in de brieven van zijn moeder. Daarnaast leert hij je het kleine in het leven te waarderen.
1	Kismet is het boek van moira en finn en de schrijver liethet me gratis lezen. en vroeg of ik er iets over wilde zeggen. graag zelfs met een waarschuwing. het is verslavend. je leest het snel uit omdat je wil weten hoe het afloop. het is romanties en toch ook spannend. ik ga hem zeker nog een keer lezen en nog een keer en hoop ook op meer avonturen van moira en fin. er is nog genoeg te vertellen. laat je ook verslaafd maken en droom mee. aanrader!!! dit had ik best als boek willen hebben in de kast tussen andere favorieten
1	Dit boek is een werkstuk dat Candice moest schrijven van de beste juf van de hele wereld (ze kent niet alle juffen van de hele wereld dus het is niet eerlijk om te zeggen dat zij de beste juf van de hele wereld is, ze is de beste juf die Candice kent). In dit werkstuk vertelt Candice over de mensen in haar leven. Voor de lezer kan dit grappig overkomen. Dat komt door de schrijftaal van Candice. Ze is eerlijk, soms te eerlijk. Na de dood van haar zusje is er veel veranderd in haar leven. Ze probeert de problemen op te lossen met de hulp van haar vriend uit een andere dimensie en haar rijke oom Brian. De manier waarop ze het oplost is hilarisch, maar het verhaal heeft echter wel een trieste ondergrond. Dit verhaal laat je meerdere keren lachen, en misschien loopt er ook wel eens een traan over je wang. Als het boek uit is, kijk je anders naar je eigen problemen.
1	Het is een legendarisch boek uit mijn jeugd en ik hoorde laatst het luisterboek!!!de kinderen genoten net als ik vroeger. Het is voorgelezen door Beatrice van der Poel en echt een aanrader voor bv in de auto onderweg op vakantie ! Heerlijk rustig achterin!
1	De cover ziet er indrukwekkend uit met een foto van hoofdpersoon Wim. Zijn ogen zijn indringend en ondanks zijn hoge leeftijd stralen ze nog steeds een enorme levenskracht uit. Daarbij het schip Cap Arcona dat in de laatste oorlogsdagen gezonken is en waarvan Wim nu letterlijk De laatste getuige is. Er zijn al zoveel oorlogsboeken geschreven, maar toch is dit boek weer helemaal nieuw in het genre. Waar veel boeken midden in de Tweede Wereldoorlog vallen is dat hier niet het geval. Het boek begint ruim voor de oorlogsjaren in Amsterdam waar Wim opgroeit zonder vader onder niet al te makkelijke omstandigheden, maar ook daar laat hij al zien dat hij over een enorme veerkracht beschikt en een grote wens heeft om te leven en wat van het leven te maken. Een echte inspiratiebron! Wat De laatste getuige verder onderscheidt, is de grote hoeveelheid foto’s. Hier is grote zorg aan besteedt en nagenoeg elke bladzijde heeft een foto passend bij de omschreven situatie. Als Wim volwassen is, wordt hij tewerkgesteld in Duitsland. Na zijn vlucht uit Duitsland duikt hij onder, maar wordt uiteindelijk toch opgepakt. Dan beginnen de gruwelen pas echt. De auteur heeft met veel oog voor detail het verhaal van Wim Alosery uitgeschreven. Hij heeft een vlotte schrijfstijl en is goed in staat geweest het levensverhaal van Wim Alosery te vertalen tot een toegankelijk boek. Als je denkt dat je alles wel gelezen hebt over de Tweede Wereldoorlog; dat is zeker niet het geval als je De laatste getuige nog niet gelezen hebt. Een must-read waarbij weer een hele nieuwe kant belicht wordt van de Tweede Wereldoorlog.
1	Een indringend geschreven boek. Het doet ons stilstaan bij de slavernij in het verleden. De stukken uit het dagboek van Clara geven een goed beeld hoe erg de slavernij was. Maar er wordt ook een link gelegd naar de slavernij die er vandaag nog is, waar we misschien niet altijd bewust van zijn. Door dit boek ga je daar wel meer over nadenken.
1	Geweldig om eens te lezen hoe we vast zitten in ons gedrag en hoe simpel het is om deze patronen te door breken.
1	Ik vind het een zeer goed uitgewerkt verhaal, tot het laatste moment weet je niet wat de clou is, wat ervoor zorgt dat je wil blijven verder lezen
1	En het zou zomaar wéér kunnen gebeuren...
1	Dit waargebeurde verhaal heeft indruk op me gemaakt. Nu maken waargebeurde verhalen altijd indruk op me maar dit is het eerste waargebeurde verhaal dat ik lees over de oorlog. Lise is acht jaar oud als ze samen met haar moeder, zusje Karin en broertje Lasse opgepakt wordt en naar een jappenkamp vervoerd worden. De omstandigheden daar zijn gruwelijk en de beproevingen die ze moeten doorstaan zijn echt verschrikkelijk. Zo moeten ze vaak buigen voor de Japanners (dit heet Tenko), soms urenlang, zodra er mensen door hun knieën zakken, krijgen ze er van langs. Lise moet nog een paar keer "verhuizen" naar een ander kamp, dit betekende een urenlange wandeling in de brandende zon zonder een slokje water, natuurlijk hadden de japanse soldaten wel voldoende water bij zich. In het kamp heerst hongersnood en al snel raakt Lise bedreven in het stelen van voedsel. Zelf vind ze het stelen verschrikkelijk maar ze moet wel om te overleven, ook is ze door alles wat ze heeft meegemaakt gehard geraakt, dit kan ik me ook wel voorstellen, de mensen die gestraft worden kun je toch niet helpen en ik denk dat je er dan ook alles aan doet om zelf geen slachtoffer van een afranseling te worden. Wonder boven wonder weet het gezin te overleven, ook vader, die in een ander kamp ondergebracht was overleeft de oorlog. Het gezin keert uiteindelijk terug naar hun vaderland Noorwegen. Ik was echt van begin tot eind geboeid door het verhaal en kan maar nauwelijks bevatten dat dit allemaal echt gebeurd is. Lise schrijft ook op het eind van het boek dat ze dit altijd met zich mee blijft dragen tot het einde van haar leven. Door de prettige manier waarop het boek geschreven is en het boeiende verhaal, lees je het in een mum van tijd uit. Heftig en gruwelijk verhaal maar een ontzettend goed boek!
1	Karim en Lenne ontdekken dat er op de hei vlakbij hun dorp echte heksen leven. Karim vindt het eng, maar Lenne voelt zich op geheimzinnige wijze tot de heksen aangetrokken. Kinderboek dat door de spookachtige omslag met de afbeelding van een jonge, vrouwelijke heks voor een oudere doelgroep bestemd lijkt. Lenne en Karim zijn echter nog maar 11 jaar en gedragen zich als echte basisschoolkinderen. Kinderen van deze leeftijd zullen zich goed in hen herkennen. In elk hoofdstuk beleven de hoofdpersonen een avontuur dat hen steeds dichter bij de waarheid over de heksen brengt. Hoewel elk hoofdstuk spannend is, wordt de spanning wel lang gerekt. Pas na ongeveer 100 pagina's komt het verhaal echt op gang. De soms angstaanjagende heide en het grillige herfstweer worden sfeervol beschreven, net als het Halloweenfeest op school en Lenne (en Karims!) oer-Hollandse gezinsleven. Doordat dreiging afgewisseld wordt met gezelligheid wordt het verhaal nergens te griezelig. De omvang en de dichtbedrukte pagina's maken het boek wel tot een hele kluif. Vanaf ca. 10 jaar.
1	De vorm waarin deze roman is gegoten was aansprekend. In een tijdsspanne van ongeveer 11 uur maakt de verteller (Broeder Daniël) de lezer deelgenoot van zijn herinneringen aan de familie Tromp. Hierin springt de verteller soepel van de ene naar de andere generatie. De verschillende relaties tussen ouders, kinderen en kleinkinderen komen goed naar voren, waarbij je als buitenstaander een soort inkijkje krijgt in de onderlinge verhoudingen. Een verhaal waarin tradities en veranderingen hun tol eisen. Waarin dromen wel en niet worden opgegeven. Tegelijkertijd wordt in het verhaal stilgestaan bij de sociale, politieke en economische ontwikkelingen van Curaçao. Waarbij de Trinta di mei (waargebeurde staking in Curaçao in 1969) een belangrijke plek in het verhaal krijgt. Momenten van ontroering, hoop maar ook wanhoop worden door Stefan Brijs op een vrij luchtige manier beschreven zonder dat dit afbreuk doet aan de situatie.
1	Genoten vandit heerlijke boek, met liefde geschreven over Tonke Dragt. Hierin is het heerlijk verdwalen in haar leven, haar manier van tegen de wereld aankijken, de foto’s, haar tekeningen en boeken. Prachtig vormgegeven en overduidelijk met liefde gemaakt!
1	Niet mijn favoriete genre, maar toch vond ik dit een mooi boek. Het las heel vlot en de podcasts waren een leuke toevoeging. Er zat een mooie boodschap in dit verhaal: doe wat je zelf wilt doen met je leven, niet wat anderen van je verwachten. Goed dat daar eens over geschreven wordt.
1	Wat een bijzonder boek, prachtig. Je moet alleen wel open staan voor het onderwerp : rouw, en dan in het bijzonder rouw na het overlijden van de liefde van je leven. Julian Barnes beschrijft zijn eigen verdriet en rouw na het overlijden van z'n vrouw. Zeer indringend.
1	Wat een fijn en helder geschreven boek over de Amerikaanse ‘prinses’ Allene Tew. Wat een leven heeft die vrouw geleid, wat een tragedies, overwinningen en ondernemingen. Haar leven lijkt wel een avonturenroman en dan ook nog eens tegen zo’n geweldige historische setting (zowel in Amerika als in Europa) waarbij zoveel bekende/beroemde mensen en passant ook nog eens de revue passeren. Heb ervan genoten!
1	Ik ben dit boek vaker tegengekomen. Alhoewel ik niet direct in de doelgroep val, vond ik de reacties op het boek goed genoeg om het ook eens te proberen. Ik ben blij dat ik dat gedaan heb. Het is een dik boek om te lezen, maar dan heb je ook wat. Het is heel spannend geschreven. Het is moeilijk weg te leggen. Wat mij vooral aansprak waren de fantasy elementen die erin zitten. Sommige kinderen blijken over geheime krachten te beschikken. De personages worden goed vormgegeven. Er zijn veel personages dat wel, maar ze hebben ieder wel hun kwaliteiten. Je hebt ook een duidelijk verschil tussen de goede en de slechte kant. Ook het feit dat de kinderen zullen moeten overleven zonder ouders of andere volwassenen. Het is interessant om te zien hoe ze daarmee omgaan. Dit boek is in ieder geval een aanrader voor kinderen vanaf 12 jaar. Zeker voor jongens is dit een goed boek. Maar volwassenen die houden van het fantasy of science fiction genre, zullen dit boek kunnen waarderen. Ik ga in ieder geval zeker ook de volgende delen lezen.
1	Door "Bleak House" werd ik ´bekeerd´ tot Dickens. Ik schrok altijd terug voor zijn sentimentaliteit en zijn pamfletterige aanklachten tegen sociale misstanden. En dat zit allemaal ook in dit boek, maar wel in een briljante stijl. Niemand kan zo surrealistisch, grotesk EN treffend schrijven over een door smog en smerigheid overdekt Londen, niemand kan zo beeldend een regenovergoten dag beschrijven op een zompige en troosteloze heide. Niemand kan personages neerzetten die ZO enorm grotesk en karikaturaal zijn en TEGELIJK zo geloofwaardig en ontroerend. Zijn beschrijving van een naamloze outcast is briljant, zijn beschrijving van hypocrisie en dubbele moraal adembenemend, en de manier waarop hij personages neerzet die naast slechte OOK onverwachte goede kanten hebben is heel aanstekelijk. Dickens steekt Kafka naar de kroon als hij de ondoorgrondelijke en vele slachtoffers makende kronkelwegen beschrijft van het recht en het menselijk lot. Zijn tragische passages zijn enorm meeslepend, en tegelijk is hij ook enorm geestig. De intrige tenslotte is complex, maar zit geheid in elkaar. Ik heb nog nooit eerder zo´n dik boek zo ademloos snel uitgelezen. Dus ja, een aanrader!
1	Hoewel ik doorgaans absoluut geen liefhebber ben van magisch realisme of surrealisme heb ik me geen moment verveeld met dit boek. Ik heb het zelfs ongeveer in één adem uitgelezen. Ondanks de magie was het een warm en levendig geschreven boek, en het realisme ontbrak niet. Knap geschreven bovendien! Ongeveer zo knap als "honderd jaar eenzaamheid" van Gabriel García Marquez, maar veel beter en mooier!
1	Als je fan bent van Fred, dan is dit boek ook een feestje om te lezen. Het boek is mooi vormgegeven en Fred geeft je een inkijkje in zijn leven, met veel leuke anekdotes maar ook met serieuze gedeelten. Mooi in balans wat mij betreft; ik heb het met plezier gelezen.
1	Alleen de titel vond ik al zo mooi dat ik dit boek niet kon laten liggen. Het is zoals ik van Ammaniti gewend ben een pareltje met een prachtige inkijk in de denkwereld van een jonge jongen, maar daarnaast ook de absurdistische volwassenen due het verhaal zeker extra schwung geven. Ik ben fan!
1	Had nog nooit een boek van Nicci French gelezen. Heb dit boek in mijn vakantie in een adem uitgelezen. Vooral de onverwachte wending aan het eind heeft mij zeer verrast en ik kijk dan ook uit naar het volgende boek in deze serie.
1	Indrukwekkend boek met verhalen geschreven door vrouwelijke gevangenen. Iedere vrouw beschrijft in haar eigen stijl een deel van haar leven of persoonlijke ervaringen. De schrijfsters worden persoonlijk voorgesteld via twee foto's (babyfoto en volwassenfoto). Dit is een waardevolle aanvulling, de vrouwen tonen zich in hun kwetsbaarheid en tegelijkertijd in hun kracht. Een boek dat raakt en echt een aanrader is om te gaan lezen. Middels de verhalen kruip je in de wereld van de vrouw zelf en krijgt de daad waarvoor zij is veroordeeld een andere dimensie. Zoals één van de vrouwen schrijft: "Wat ik hoop is dat de lezers zullen inzien dat we in de eerste plaats mensen zijn, pas in de tweede plaats gevangenen."
1	Een schitterend boek,kan er niets anders van zeggen!!!!!!!
1	Ook dit deel van de Rizzoli & Isles-serie was weer geweldig! Het verhaal is direct spannend. Het boek beschrijft twee verhalen waarvan je in eerste instantie de link niet kent. Uiteindelijk komen de twee verhalen op een fantastische manier samen. Je wordt meerdere keren op het verkeerde been gezet, het verhaal blijft verrassen. Echt weer een heerlijk boek van Tess Gerritsen.
1	Typische Mo Hayder, inhoudelijk niet te vergelijken met haar eerder werk maar wel duidelijk van de hand van deze meesteres. Spanning en mystiek vanaf de eerste bladzijde een echte page turner die een mysterieuze onbestemde sfeer oproept. met haar typisch Hayderiaanse gruwelijkheden weer een absolute aanrader. Mo Hayder blijft verrassen.
1	Weer super genoten van dit Afdeling Q-boek! Het verhaal is weer zeer gedetailleerd uitgewerkt. Er gebeurt heel wat tegelijkertijd, dus je moet best wel je aandacht erbij houden. Van de Afdeling Q-leden wordt gaandeweg weer een tipje van de sluier opgelicht, met name over Assad. Het is zeker een turf, maar ik heb het desondanks toch weer heel snel uitgelezen vanwege de ingehouden stijgende spanning naar het einde toe. Daar zijn gelukkige lange weekends voor! Nu zonder twijfel snel verder met het laatst uitgekomen boek van deze serie, 'De grenzeloze'.
1	Mooi hoe de schrijfster het verhaal vanuit meerdere invalshoeken vertelt. Ook het zien dat oorlogsgruwel meerdere generaties aantast en beïnvloedt, ook de generatie die nog niet geboren was.
1	In 'Aantekeningen over het verplaatsen van obelisken' gaat de hoofdpersoon, die eigenlijk de auteur zelf moet voorstellen, op zoek naar het graf van Alexander de Grote. Tegelijkertijd is het een zoektocht naar Tomas, zijn overleden vriend. Op een mooie, essayachtige manier vertelt Arjen van Veelen zijn verhaal en de zoektocht in Alexandrië, dat voor hem ook een rouwproces is. In het zand graaft de ik-figuur naar aanwijzingen, maar uiteindelijk begraaft hij zijn verleden. Met een obelisk als grafsteen. Herinneringen aan Tomas worden afgewisseld met historische weetjes. In de Verenigde Staten, waar de ik-figuur woont, gaat hij met zijn kat op pad. Daar bezoekt hij onder andere een kerkhof. De dood is dan ook heel aanwezig in dit verhaal – maar dat is het ook in het leven. In 'Aantekeningen over het verplaatsen van obelisken' baant de ik-figuur zich dwars door de dood heen een weg naar de toekomst – en daar zullen we waarschijnlijk nog veel meer van deze schrijver horen.
1	De therapeut is een boeiende roman die uitnodigt om constant verder te lezen. Ik vraag me toch af of een therapeut zo gemakkelijk voor de gek kan gehouden worden…
1	Wat een mooi boek! Het gebeurt mij zelden dat ik het jammer vind om aan de laatste vijftig bladzijden te beginnen, maar hierbij was dat dus wel het geval.
1	Een heel mooi boek dat mij zeer ontroerde. Zeer de moeite waard om te lezen!
1	Folsom lapt 't 'm weer: ook zijn derde boek is een 700 pagina's tellend leesfeest. Er zit weliswaar een enkel minder moment in het verhaal en voor de geloofwaardigheid hoef je het ook niet te lezen, maar dat neemt niet weg dat dit een toppertje is. Vijf sterren dus....
1	Ik keek ernaar uit omdat ik de schrijver ken als gedreven sportcoach terecht want mooi geschreven ik plaats hem bij mijn boeken stijl suzanne Vermeer , hoop dat er nog verhalen volgen boeken om van te houden !
1	Toen ik het boek uit de rekken van de bib pakte, wist ik al dat ik het geweldig zou vinden, ik was zo gefascineerd. Het boek gaat over Mallory, ze heeft geen makkelijke jeugd gehad. maar haar beste vriend Rider beschermde haar tegen alles en iedereen. Na dat ze Rider voor 4 jaar niet heeft gezien komt ze hem weer tegen... Als je eenmaal aan het boek begint leg je het niet meer weg tot je het uit hebt. Jennifer L. Armentrout weet mij telkens weer te verrassen met haar boeken.
1	De schrijfster heeft op een boeiende manier het verhaal van Abraham en Sara vormgegeven. Zo beschreven dat je ook als lezer erbij betrokken wordt. Diski weet als geen ander de psyche van de hoofdpersonages uit te diepen. Opnieuw een heel ander boek dan de verhalen en reisboeken die zij al eerder heeft geschreven.
1	Al veel over WOII gelezen en toch is ieder ervaringsverhaal uniek! Uniek en indringend, het waard om te delen. Hoe is het mogelijk dat een mens zoveel kracht kan vinden om te overleven. Wat voor keuzes maak je en hoe, de hoofdpersoon spreekt er eerlijk en oprecht over. Het kampleven als een geoliede doordachte machine, de tegenstrijdigheden, verschrikkingen, hoop en leven. Een indrukwekkend verhaal, dat niet vergeten mag worden.
1	"One for the Birds" van Lily Mitchell, pseudoniem voor Silvia van Gimst, is een verhalenbundel van mysterie en horror. In bijna ieder verhaal komt een mysterieus geluid uit het niets voor het hoofdpersonage. Dat duidt meestal op niet veel goeds. De verhalen zijn kort en bondig geschreven en het leest vlot weg. Het is heel knap om twintig korte verhalen te bedenken en de lezer vast te houden. Het computer verhaal vond ik heel goed bedacht. Maze is een sneu verhaal. "If you can't choose to be someone, you will be no one.." Een doordenkertje.
1	Vanaf de eerste pagina hield dit boek me in zijn greep. Ik vond het vooral leuk dat het over een niet zo'n alledaags onderwerp gaat. Erg interessant om te lezen over het hebben van zogenoemde alters. Echt spannend is dit boek niet te noemen maar gedurende heel het boek broeit er iets. Eigenlijk had ik wel al snel in de gaten wie er goed en wie er slecht is, maar dat doet totaal geen afbreuk aan het verhaal, het verhaal is boeiend genoeg om door te willen lezen. Spannend was ook om te lezen wie er nu achter de tweede verteller zat, en waarom dan. Ja sommige dingen zijn inderdaad wat onrealistisch maar dat stoorde me niet zo. Al met al vond ik dit een heerlijk en vooral orgineel boek om te lezen.
1	Een roman waarin de relatie tussen een jonge jongen en een oudere vrouw centraal staat. Mooi hoe de schrijver binnen het verhaal maatschappelijke thema's naar voren laat komen. Tegelijkertijd met de relatie die steeds een intiemer karakter krijgt, krijgt ook de lezer steeds meer zicht op de manier waarop de hoofdpersoon in het leven staat. De spanning hoe de relatie zich ontwikkelt, is goed opgebouwd en de wending verrast. Het verhaal deed mij deels terugdenken aan het boek "De voorlezer" van Bernard Schlink.
1	Een boek naar mijn hart, spanning, romantiek, realistisch, fijne schrijfstijl. Kortom hij hoort bij mijn favorieten. Dacht dat ik op een goed spoor zat maar er kwam een heel verrassend einde. Binnenkort starten met deel 2. Is in mijn ogen vergelijkbaar met Borglind. Er komen steeds meer Scandinavische schrijvers die mijn aandacht vast houden!
1	Een heel vlot geschreven boek, niet heel spannend maarspannend genoeg om hem in 1x uit te lezen!
1	Wat een geweldig slot van deze prachtige vierluik. Ik ben een groot fan van Carlos Ruiz Zafón. Hij schrijft in een prachtige stijl en weet je in elk boek in het verhaal te sleuren, waardoor je moeite hebt om het boek weg te leggen. Doordat we lang op dit laatste deel hebben moeten wachten duurde het even voordat ik weer in het verhaal zat (hoe zat het ook alweer....) maar dit laatste deel vond ik toch wel de beste. Wat veel mensen niet weten is dat Zafón als schrijver begonnen is met young-adult boeken te schrijven. Ik kan je zeggen, dat ook deze 4 boeken zeker de moeite waard zijn om te lezen. De Nevelprins is zijn debuut, het Middernachtpaleis, Septemberlichten en Marina volgde daarna. Stuk voor stuk laat hij daarin zien dat hij een meesterverteller is.
1	Het bijzondere aan dit verhaal vind ik hoe de schrijver een wereld gebouwd heeft van mysterie en avontuur op ongekende wijze. De kunst van het toedichten van emoties aan dingen. Er is een gezegde die luid; De schoonheid der dingen zit in de geest die haar aanschouwt. Deze vind ik toepasselijk. Ik vind de stijl van schrijven hier en daar wat weg hebben van Toon Tellegen. Alhoewel hij voornamelijk de gedachtenwereld van dieren beschrijft gaat dit verhaal over de gedachtenwereld van dingen en de hoofrolspeelster beleeft haar dagen rondom deze dingen. Bijzonder knap staaltje literatuur! Buiten alle kaders om van wat je verwacht.
1	Bij de vooraankondiging van "Gevangen" vond ik het onderwerp al meteen intrigerend; een dorp gevangen in een koepel. Ik was nieuwsgierig naar twee dingen; wat gebeurt er met de bewoners, en hoe is die koepel daar gekomen. King heeft zich in het boek voornamleijk gericht op het eerste. De oorzaak van de koepel wordt uiteindelijk wel verklaard, maar die verklaring vond ik wat zwak en (geheel á la King) nogal bizar. Dat vond ik jammer. De gebeurtenissen ín de koepel zijn wel bijzonder gedetailleerd uitgelicht, de (vele) karakters zijn goed uitgewerkt en zijn een "mooie" afspiegeling van de maatschappij. Enkelen die onmiddellijk de macht grijpen en hun eigen wetten en regels scheppen, een aantal moedige tegenstanders en wat bijzondere figuren zoals Sam Slobber, de "dorpsborrel" die later nog een belangrijke rol zal spelen. Deze dikke pil leest lekker weg en blijft boeien, is spannend op zijn tijd en het is fascinerend wat er met een dorpsgemeenschap gebeurt als ze met z'n allen nergens heen kunnen. Hier en daar wat ongeloofwaardig; na enkele dagen waren er al bewoners die zelfmoord pleegden. Dat doe je niet zo snel. Maar goed, een koepel om je dorp is ook niet bepaald geloofwaardig. Maar al met al vond ik het een heerlijk boek met een interessant onderwerp.
1	Doordat Henri Nouwen zijn persoonlijke reis met de lezer deelt, gaat het schilderij meer leven. Alsof er meerdere vensters opengaan. Tegelijkertijd zet de schrijver de lezer aan om a.d.h.v. de verschillende personages in het schilderij stil te staan bij de rollen die jezelf inneemt in het leven t.a.v. anderen en geloof. Een verrassend en openhartig boek waarbij de schrijver afwisselend in- en uitzoomt op het schilderij. Prettig is dat de binnenflap uitgeklapt kan worden, zodat het schilderij tijdens het lezen steeds makkelijk bekeken kan worden.
1	Dit boek heb ik in twee dagen uitgelezen!Wat een geweldig verhaa!Ik vond het pakkend en ook het taalgebruik paste bij de tijd.Het open einde is ook goed doordacht!5 sterren!
1	De 11- jarige Britt fietst na de turnles alleen naar huis maar helaas loopt dit niet zo zoals het zou moeten. Britt valt op het eerste zich in handen van een crimineel maar deze behandelt haar niet zoals elke crimineel dat zou doen. Wat is er toch aan de hand en wat is zijn bedoeling? Haar moeder is doodongerust wanneer blijkt dat er al een tijdje een pedofiel rond het gebouw van de turnschool loopt. De rechercheur Lois Elzinga bijt zich stevig vast in de zaak wanneer ze doorheeft dat Britt wel eens echt in gevaar zou kunnen zijn. Het spoor lijkt naar Britt en haar moeders verleden te lopen, voor de politie een denkbare piste voor de moeder van Britt helemaal niet. Het is een reis tegen de tijd om Britt te vinden want de ontvoerder lijkt iedereen telkens een stapje voor te zijn... Dit boek las heel vlot en het geeft je een goede kijk in wat de politie onderneemt bij een onrustwekkende verdwijning. De auteur beschrijft de personage's heel mooi en ook het verhaal is niet uit de lucht gegrepen. Ik was aangenaam verrast van dit boek, het leest als een trein.
1	Op één dag uitgelezen! Veel lovende recensies van gelezen waar ik mij eigenlijk alleen maar bij kan aansluiten. De schrijver heeft goed zijn best gedaan om de persoon Luc De Vos vanaf geboorte tot heengaan in vele facetten naar voor te laten komen. Niet alleen de sympathieke volksheld, muzikant, schrijver en grappenmaker maar ook de minder geweten persoonlijkheden komen aan bod met interviews van vele betrokkenen en mooi en eerlijk op papier gezet.
1	Geweldige thriller met een verrassend en knap in elkaar gestoken plot!
1	Het boek neemt je mee in de omgeving aan de rotsachtige kust. De eenzaamheid bij de vuurtoren zonder familie of buren, geen kinderen maar wel een grote kinderwens. En dan een begrijpelijke reactie als een baby plotseling hun paden kruist. Het verhaal laat je niet los. Houd maar zakdoeken in de buurt.
1	Dit boek heeft grappige verhalen/anecdotes, maar ook serieuze. Het geeft een beeld van het vmbo en dat is niet altijd een rooskleurig beeld. Het is jammer dat de verhalen zo kort zijn, dat leest niet echt prettig. Je moet er dus af en toe een paar lezen en niet het hele boek ineens.
1	Zeker zeven boeiende verhalen, waarbij je via de levenservaringen van deze vrouwen meer te weten komt over de maatschappelijke, sociale en politieke situatie van eind 19e en 20e eeuw. Confronterend om te lezen hoe er zo kort geleden nog met elkaar werd omgegaan. Hoe rangen en standen, geloof en sekseverschillen voor neerbuigende en elkaar niet accepterende situaties leidde. Tegelijkertijd ook de behulpzaamheid naar elkaar in moeilijke tijden. Veel veranderingen op allerlei gebied zijn er doorgevoerd en ontwikkeld met enorme gevolgen. Goed om hierbij stil te staan. Informatief en openhartig geschreven.
1	Heerlijk boek om bij weg te lezen. Het is een feelgood book dus als je daar van houd zekers lezen.
1	Evelien heeft eigenlijk alles waar ze blij mee zou moeten zijn. Taeke, haar lieve man, 2 dochtertjes, Keet en Lieve. Maar toch is het leven niet waar ze op gehoopt had. Taeke en Evelien leven langs elkaar heen, altijd druk, druk, druk. En dan…. Komt ze Kees tegen en wordt ze verliefd. Wat wil ze ermee , wat kan ze ermee en wat gaat ze ermee doen. Dit lees je allemaal in dit boek. Soms hilarisch, maar zeker berust op wat wij allemaal meemaken in ons drukke leventje. Een fijn boek om te lezen voor iedereen die wel eens denkt, is dit t nu
1	'Wat je bent' van Hanna Jameson. Ik vond het een indrukwekkend boek m.n. door de heftige gewelddadige scenes maar ook door de uitwerking van de dieperliggende menselijke aspecten van de personages. Je zit meteen in het verhaal. Vele korte hoofdstukjes maken dat het boek lekker vlot doorleest. Knap gedaan van deze jonge (22 Jaar) schrijfster.
1	Als je je op niet al te ingewikkelde wijze wilt verdiepen in de werking van onze hersenen is dit zeker een aanrader. Heel veel 'oh, zit dat zo' en 'aha' momentjes en geen moment saai
1	Dit is echt een verhaal dat je meetrekt...en zo hoop ik dat ook de volgende verhalen gaan. Spannend tot de laatste bladzijde en dan wil je ook heel graag het vevolg lezen...Hoeveel delen zullen er volgen na het eerste deel van de Galgenmoorden..
1	Met dit tweede deel uit de Scarpetta serie, weet Cornwell weer een spannend en verrassend verhaal te brengen. De eerste gruwelijke moord op schrijfster Beryl Madison is de eerste dode, waar er nog vele zullen volgen. Beryl wordt om de een of andere duistere reden achtervolgt, ze vlucht naar Key West en na een poos daar verbleven te hebben, keert ze weer huiswaarts, waar ze op de avond van haar thuiskomst wordt vermoord in haar eigen huis. Het manuscript van haar nieuwste boek lijkt verdwenen. Dit manuscript is uiteindelijk de sleutel tot de rest van het verhaal. Kay stort zich vol overgave op de moord op Beryl en moet dit ook bijna bekopen met haar leven. Alle doden in het boek vormen een vreemde connectie met elkaar, een die al jaren oud is, maar niet voor de hand liggend. De moorden worden weer op gruwelijke wijze beschreven, waarbij het bloed je om de oren spat. Het verhaal is levendig en realistisch geschreven en ik kon mij helemaal inleven in het verhaal. Het is pakkend en boeiend geschreven. De personages zijn mooi uitgewerkt en we komen weer een stukje uit het verleden van Kay te weten. Of te wel, een goed opgezet en spannend geschreven verhaal!
1	Dit boek geluisterd via Storytel. Het meest heftige verhaal dat ik ooit heb "gelezen" en met een einde dat ik nooit, maar dan ook echt nooit, had kunnen bedenken. Heftig en triest. Helaas ook de bittere waarheid voor miljoenen kinderen over de hele wereld. Een boek over kindermishandeling (zowel fysiek als mentaal) en over vernedering. Over wanhoop en verdriet. Dit boek gaat heel diep je ziel in, té diep soms. Zo diep dat ik het liefst wilde stoppen met lezen, maar uiteindelijk toch niet heb gedaan. Het beklemmend en ademstokkend. Tegelijkertijd fascinerend om in de huid te kruipen van een achtjarig meisje dat opgeroeid in een onstabiele gezinssituatie. Ik hoop vanuit het diepst van mijn hart dat dit pure fictie was anders huilt mijn hart voor de echte Caroline Parker. 5* en op mijn "aan te raden lijst" op #goodreads
1	In één ruk lukte niet, maar wel in twee dagen. Wat een prachtig boek, waarin karakters op bijna poëtische manier worden neergezet. Zet dat naast rauwe gebeurtenissen in én van de razende wereld in de jaren 60. Wat doet dat met een persoon? En hoe ontstaat beïnvloeding? Ik vind dit een machtig mooi inkijkje in de psyche van de hoofdpersoon en dat spreekt me erg aan. Dat het tweede deel beschrijft hoe het de laatste jaren met haar gaat, maakt het verhaal heel compleet. Ik heb ervan genoten.
1	Ontzettend leuke start van een nieuwe fantasy reeks, die een beetje verder gaat op het betere zwaardwerk. Vol spannende complotten en intriges, slaagde het boek er zeer goed in om mij op het puntje van mijn stoel te houden. Ontzettend leuke plot twists ook in het boek die ik niet zag aankomen! Vind het een leuke start van een fantasy reeks
1	ik moest voor school een boek lezen en toen had ik dit boek gekozen daarna meteen de hele serie aangeschaft
1	Een heerlijk aangrijpend verhaal, dat je achter elkaar uit wilt lezen. Liefde en spanning wisselen elkaar af, evenals volharding. Als Camille Iverness tijdens een aanvaring met een inbreker geholpen wordt door Jonathan Gilchrist beseft ze nog niet dat haar leven op korte termijn drastisch gaat veranderen. . Haar vader is razend op haar, als hij de ravage in de winkel ontdekt na de inbraak en wijst haar de deur. Ze is radeloos en went zich tot Jonathan, die haar eerder een aanbod voor een baan had gedaan. Mbv Jonathan verlaat ze Londen en gaat met hem en zijn zuster mee naar hun landgoed. Maar waarom zijn er daar mensen die haar vijandig gezind zijn? Wat heeft haar vader daarmee te maken? Ze kan een betrekking op een school krijgen en komt erachter, dat ook hier het leven hard kan zijn. Ze denkt, dat ze goed voor zichzelf zorgen, maar of dat zo is? Gelukkig houdt Jonathan een oogje in het zeil.Je leert Camille en Jonathan goed kennen, hun gedrevenheid om dingen goed te doen, liefde voor het plattelandsleven en hun beider behoefte om gemaakte fouten recht te zetten.
1	Geweldige binnenkomer dit boek. Met sneltreinvaart erin. Personen goed uitgewerkt en een plot.. daar zeg ik niets over. Ik heb genoten van dit boek
1	Erg goed boek. Zeker een aanrader om te lezen!
1	Het is een heftig maar mooi boek, ik heb het boek niet weg kunnen leggen. In één keer uitgelezen, zo mooi. Het is een echte aanrader, voor iedereen. Het is een C-book young adults en dat moet zo blijven.
1	Samen met De witte leeuwin behoort Dwaalsporen tot de beste boeken die ik al van hem heb gelezen. Ongelofelijk spannend en de moorden die gebeuren zijn telkens opnieuw fantastisch omschreven en uitgelegd. Eerst volg je de moord door de ogen van de moordenaar om nadien Wallander aan het werk te zien en zijn conclusies te trekken. Kijk al uit naar het volgende De vijfde vrouw want ik lees ze namelijk in volgorde.
1	Wat een dikke pil was dit maar wat snel was ie ook weer uit! Een echte Slaughter weer en kan niet wachten op een volgend deel!
1	De nieuwe Bjørk voelde meteen heel vertrouwd aan, het is een boek waar je doorheen vliegt en dat is wel een keer prettig. Mia en Holger zijn weer hun typische zelf, gelukkig staat hun privésituatie dit keer iets minder in de kijker dan in het vorige boek. Er worden de hele tijd nieuwe personages opgevoerd, maar gek genoeg stoort dat totaal niet. Het boek begint heel sterk en je voelt meteen dat je vertrokken bent voor een interessant verhaal. De spanning is niet overweldigend, maar toch weet de auteur je heel de tijd te boeien. Hij heeft een bijzonder aangename schrijfstijl, met best veel dialogen. Moeilijk te zeggen waar precies de bekoring van Bjørk zit. De ontknoping voldoet voor mij niet helemaal, daar wordt te weinig naartoe gewerkt, ze komt iets te veel uit de lucht gevallen. Al bij al wel een heel goed boek!
1	Joodse kinderen die nog net voor de inval van de Duitsers bij hun ouders werden weg gehaald. Ze werden verborgen bij andere gezinnen katholieke mensen. Sommige zouden nooit weten dat ze onderduikkinderen zijn. Andere zouden hun eigen ouders, broer of zusters nooit meer zien weer andere gingen terug naar mensen van wie ze zeiden dat ze hun ouders waren maar die ze niet kenden. Allemaal hadden ze een verleden. Een oorlogsverleden. Lucia komt er achter op het sterfbed van haar moeder dat ze ook een onderduikkind is. Ze gaat opzoek naar haar bloedverwanten en waar ze vandaan komt. Zodra ze denk haar zusje te hebben gevonden….. Lees je in het boek. IK heb het boek in een keer uit gelezen. Ik heb huilend het boek gesloten.'Alleen'. http://infoboeken.blogspot.be/2017/07/lody-van-de-kamp.html
1	Tess Gerritsen blijft een favoriete schrijfster van mij. Ze weet altijd goed om de plot heen te draaien, Ook met dit boek weer. Je verdenkt een heleboel mensen en dan heb je het toch weer niet bij het goede eind. Ik heb er in ieder geval weer van genoten.
1	Heb van het boek genoten,leest als een trein met afentoe wat rode oortjes en een wat over de top einde.
1	Na al mijn zoete bakcreaties was ik wel toe aan iets anders op het gebied van bakken...dus dit boek kwam als geroepen. Dit is een zeer compleet boek vol hartige bakrecepten en heel mooi vormgegeven. Ik vind dit een heel fijn boek waarin Rutger begint met een aantal basisrecepten die aan de hand van de instructiefoto''s heel duidelijk worden uitgelegd. Deze basisrecepten vormen de basis voor allerlei lekkere borrelhapjes, broodjes, quiches, plaattaarten en ga zo maar door. Aanraders die ik tot nu toe zelf heb gemaakt zijn o.a.: de biscotti, tomatentapenade, de bolletjes met olijf en oregano en de quiche met geroosterde groenten. Ik heb nog lang niet alles geprobeerd, maar ik hoop nu al stiekem dat Rutger met een deel 2 van dit boek gaat komen!
1	ik vond het een erg goed boek. Goede personages en het verveelde geen moment. Niet superspannend maar wel erg boeiend. Het was mijn eerste kennismaking met de heer Appel en er zullen er meer volgen. Zijn schrijfstijl bevalt mij prima!
1	Eindelijk het langverwachte vervolg op black en ook een gepaste tittel. Ik moet eerlijk zeggen dat dit deel niet zo spannend was als het eerste. Deze moderne versie van romeo en julia kon mij zeker bekoren, al was ik verrast door het einde.
1	Pakkend en moeilijk weg te leggen. Steeds afvragen hoe het verder gaat en wat er allemaal nog meer achterzit. Het wordt steeds vanuit verschillende oogpunten geschreven waardoor het nog spannender wordt. Ik ga zeker zijn andere boek nog lezen.
1	Wat een heerlijk boek, leest echt als een trein. Je komt ook in een bepaalde cadans: een ‘wit’ stuk over Sarah, dan weer een ‘zwart stuk’ over Handfull. En allebei de personages boeiden mij evenveel. Ik kan mij voorstellen dat dit boek zich goed laat verfilmen, ik zag het in ieder geval als een film aan mij voorbij trekken. Aanrader!
1	Van begin tot eind blijft het plot spannend. Alles is zo beeldend omschreven dat het lijkt of je er bij bent. Je kunt de personen als het are zien, het eten ruiken en van de omgeving genieten. De ene keer waan je je in een echte roman, terwijl de andere keer de spanning overheerst. De mix maakt dit een aansprekend boek voor liefhebbers van meerdere genres. Een echte aanrader!
1	Het debuut van Paris, Achter gesloten deuren, hoort tot mijn favorieten. Hoewel het makkelijk leest en blijft boeien, een pageturner, haalt Gebroken dit niveau helaas niet. Dit komt vooral door de ongeloofwaardige manier waarop de ik-persoon erachter komt wat er speelt in de wereld om haar heen. Het thema is interessant maar kan confonteren.
1	Ik had hoge verwachtingen van dit boek toen ik begon te lezen. Echter, ik vond het lastig om door het begin heen te komen. Ik moest voor dit boek dus wel moeite doen om er in te komen, maar als je eenmaal in de verhaallijn zit, is het moeilijk om er weer uit te komen! Het boek houd je zeker in zijn greep tot het einde! Ik moet natuurlijk even benoemen dat de schrijfstijl van John Green hier een grote rol in speelt, door zijn woorden wordt het verhaal een stuk aantrekkelijker om te lezen en het is zeker een aanrader voor alle contemporary-fans onder ons.
1	Dit is het laatste deel van de serie dat in het Nederlands is vertaald. Na deel 1 en 2 ook met veel plezier dit boek gelezen. Ik vond het iets leuker lezen lezen dan deel 2, maar deel 1 blijft voor mij het leukst. In deel 3 gebeurt er niet zo heel veel. Het einde geeft wel een draai aan het boek waardoor ik overweeg om deel 4 ook te gaan lezen in het Engels. Maar ik denk dat gelet op deel 2 en 3 er wel de kans bestaat dat de andere delen wat langdradig worden. En ik houd er ook niet van om vast te moeten houden aan het moeten lezen van een hele serie. Ik heb zelf niets met magische boeken zoals harry potter, maar deze reeks is echt leuk om te lezen. Dus houd je van tovenaars, feeën en een petemoei dan is dit boek zeker aan te raden.
1	Het begin is heel aangrijpend en ijzersterk. Daarna zwakt het wat af en het is jammer dat het einde wat onbevredigend is.
1	Wat een ongelooflijk mooi geschreven indrukwekkend boek is dit. Het is geschreven op een “ouderwetse” manier met prachtig taalgebruik: bijv.: “het leven verslijt ons allen” . Het boek wordt vanuit de verschillende personages beschreven en zo wordt steeds duidelijker hoe de toedracht van de gebeurtenissen echt is. Je begrijpt de personages iets beter: Elizabeth, Guillaume, de Naamloze, Valentijn. Maar ook meneer Fund, grootmoeder Marraine en Hendrik. Het is een verhaal, het is een klucht met “uitvergrote” personages, het maakt vooral indruk. Echt een prestatie en dat voor een debuutroman!! Ik moet hier minimaal 100 woorden zetten, maar zie veel kortere recensies?
1	Originele verhaallijn gecombineerd met de nodige dosis spanning. Soetewey doet het weer... Toch echt wel 1 van de meest onderschatte auteurs in de lage landen.
1	Ik twijfel tussen zeer goed en goed. Ik heb 4 sterren geven. Het hadden er even goed 3 kunnen zijn. Waarom? Het is een financiele thriller over risico´s, ambities en bedrog. Zeer deskundig geschreven. Voor mij soms te deskundig en daarom mijn twijfel. De deskundigheid is soms een nadeel voor de verhaallijn. Zij die thuis zijn in het bankwezen, de werking op de beurs zullen hier een mooi boek vinden. De schrijver heeft gestudeerd aan de London of Economics en werkte daarna als valuta-hadelaar bij Exco in Sidney. Dit zegt genoeg om te kunnen spreken over deskundigheid. Besluit: Toch de moeite waard om het boek te lezen.
1	Ik heb alle boeken van Sophie Kinsella in mijn bezit en vind het heerlijke boeken voor tussendoor. Dit boek had even wat opstartproblemen bij me. Ik vond het verhaal echt hoogst ongeloofwaardig (en dat blijft het ook), kon er niet van genieten en ergerde me steeds. Maar ik kwam steeds meer in het verhaal en nu ik het zojuist dicht sla, moet ik het toch vier duimpjes geven. Het zit goed in elkaar en is echt lekker om te lezen! Bovendien is het voor een chicklit soms nogal serieus (aangezien ik op het einde wilde janken ). Hier mag je gerust wat daagjes aan besteden!
1	Deel twee van dit verhaal met Nicci en Nathan in de hoofdrollen, al ligt er in dit boek ook een belangrijke hoofdrol weg voor de mythische stad Ildakar. Goodkind slaagt er in om voldoende nieuwe wendingen te bedenken om het geheel spannend genoeg te houden, terwijl het aantal nieuwe personages overzichtelijk blijft. Ook duikt in dit boek weer priores Verna van de Zusters van het Licht op en ook dat is een fijn weerzien. Het verhaal gaat veelal over Ildakar en dan vooral over haar inwoners en meer specifiek over haar bestuurders. Aan gezien Nicci op pad is gestuurd door meester Rahl om overal het kwaad te bestrijden en zijn boodschap van vrede en respect uit te dragen, kan ze het niet laten het 'foute' bestuur van deze stad aan de kaak te stellen. Wat volgt zijn de capriolen van Nicci & haar reisgenoten, waaronder de jeugdige Bannon - een jonge met een groot gevoel voor eerlijkheid - en Mrra de zandpanter (die sinds deel een met hun mee optrekt) die samen de stad op stelten zetten en daarbij in allerlei problemen terecht komen. Hierdoor belanden we van de ene scene in de andere, sommige al spannender dan de vorige, of al meer of minder verrassend dan de vorige. Om tot slotte met een flinke klifhanger te eindigen, waardoor je toch weer naar boek drie gaat uitkijken.
1	Een mooi klein boekje over herdenken, menselijkheid en verbinding. Met plezier gelezen terwijl ik zat te wachten bij de kapper. Door de korte teksten in de vorm van briefjes leest het bijzonder vlot. Eigenlijk het enige nadeel van het boek; je hebt het zomaar uit. Klein maar fijn, dus. Door de vorm en de inhoud wordt je het achterliggende verhaal ingezogen. Het pakt en laat veel indruk achter.
1	Ontroerend boek over een grote liefde, over twee mensen die zo'n eenheid vormen, dat ze op het eind van hun leven zich elkaars verleden herinneren. Ze zijn één persoon geworden. Op een paar punten lijkt het op Harold Fry (van Rachel Joyce), maar er zijn grote verschillen. De uitwerking is in elk geval heel anders. Veel humor en licht absurd. Wat is echt en wat hun verbeelding? Ik ben er ook nog steeds niet zeker van dat Etta werkelijk op reis is gegaan of alleen in haar geest.
1	voor mij de beste schrijver ooit! Vanaf de eerste bladzijde wil je het boek gewoon niet meer weg leggen.
1	Van de eerste tot de laatste letter was ik in de ban van dit boek. Als lezer word je meegesleept in het verhaal, krijg je sympathie en begrip voor de hoofdpersoon, word je nieuwsgierig gemaakt naar het plot en dan toch nog verrast door het onverwachte einde. Ontspanning puur door de spanning van het boek van het begin tot het einde. Klasse! Ik wacht nu alweer vol ongeduld op het nieuwe boek van Spoelstra.
1	Na alle publiciteit rond dit boek, vond ik dat ik (een echte thriller-fan) dit boek ook maar eens moest lezen, en het smaakt naar meer. Wat een goed boek! Robert Langdon gaat samen met Sophie Neveu op zoek naar de Heilige Graal. Ik vond het verhaal wel een beetje Ludlum-achtig, het had wel wat vergelijkenissen met Het Bourne bedrog.
1	Deze kreeg ik aanbevolen om te lezen. Het was zo goed dat hij binnen 2 dagen uit was. In een woord Geweldig
1	Met veel plezier dit debuut van Viveca Sten gelezen. Vlotte schrijfstijl en goede beschrijving van de Stockholm archipel. Ik ben zelf enkele keren op Sandhamn geweest en vond dat het daarom extra aansprak. Maar ja, ik ben dan ook een fan van Zweedse misdaadliteratuur.
1	Er zijn niet zoveel boeken met vermelding "thriller" op de omslag waar de (hoofd)inspecteur pas op pagina 165 voor het eerst aan het woord komt. En de manier waarop door Karin Fossum beschreven wordt hoe de hoofdpersoon Charlo Torp voelt aankomen dat dan eindelijk het onvermijdelijke moment is gekomen waarop de politie hem wat vragen te stellen heeft, is typerend voor de kracht van het boek. Het boek is vooral een (psychologisch) portret van een moordenaar tegen wil en dank. Een bijzonder boek omdat het zo anders is dan de meeste thrillers en door de manier van schrijven van Fossum. Ze maakt de dingen niet groter dan ze zijn en dat zorgt voor een intens geschreven boek.
1	Na de teleurstelling van Aasvlieg is Sporen weer een ouderwets goeie Cornwell! In een adem uitgelezen. Zo lust ik er nog wel eentje!
1	Geweldig boek, hierdoor ben ik verslaafd geraakt aan de schrijfstijl van deze briljante auteur. Ben nu begonnen in Nieuwe maan.
1	Wat vrouwen moeten doen en laten in de islamitische cultuur, om niet afgestoten of vermoord te worden.
1	Wat een geweldig leuk boek; humor en tragedie, het zit er allemaal in. Ik heb het boekje in één ruk uitgelezen. Prachtig taalgebruik.
1	Het verhaal gaat over een verdwijning van een tweeling. Hun oudere zus is nog maar acht jaar als zij verdwijnen. Ruim 20 jaar later is de tweeling nog steeds niet gevonden, maar dan komt er een journalist met feiten die niet lijken te kloppen met hoe Arden (de oudere zus van de tweeling) het heeft herinnerd.
1	Dit boek heb ik voor mijn verjaardag gekregen. De andere delen van de Q serie staan ook in mijn boekenkast. Wederom is " het marco- effect" weer een super goed boek. Spannend en geschreven met humor.hopelijk komt snel weer een nieuw deel uit.....kan niet wachten
1	Ook ik vind het een schitterend boek, ik heb ook "iets" met de 2e wereldoorlog, uitermate fascinerend. En inderdaad, nooit geweten dat er zulke gruwelijke praktijken in Parijs gebeurd zijn.
1	Vorige maand kado gekregen en met veel plezier gelezen. Mooi historisch verhaal en ook leuk om te lezen over hoe het ging in die tijd! Erg interessant!
1	In opmars zijn de Young Adults met een twist. Zo schreef Mara Li een Young Adult thriller met Half Face. Dit geeft het genre toch weer een unieke insteek en blaast het nieuw leven in. Het verhaal wordt vanuit het perspectief van Juliette geschreven, waarin ze al meteen verwikkelt zit in een getuigenis tegen het opmerkelijke personage Half Face. De setting verandert door een kleine wending, die ook voor de nodige spanning zorgt. De lezer zit op een gegeven moment in een compleet andere omgeving welke in contrast staat met de omgeving waarin het verhaal is begonnen en dat maakt deze mix van Young Adult en thriller bijzonder. Het is zodanig in elkaar gegoten, dat de cirkel aan het einde weer naadloos sluit. Een verhaal dat lezers enigszins aan het denken zet.
1	Wow wow wow wat een heerlijk boek. Onwijs spannend en lekkere cliche met een mooie man en een mooie vrouw die zalig om elkaar heen draaien. Ik hou er van en ga meteen door in het volgende boek!
1	Puur jeugd sentiment. Ik kwam het boek tegen op een rommelmarkt en ik moest hem gewoon hebben. Nu maar hopen dat mijn dochter het net zo leuk vind als ik!
1	Marcel Beijen is journalist en heeft al de nodige columns en andere werken achter zijn naam staat. Nu debuteert hij met een roman met spirituele invloeden. Overwonnen verlangen gaat over Jessi, een rijpere, getrouwde vrouw met 2 kinderen en haar jonge, vrijgezelle buurman Marius. We maken een jaar mee in het leven van deze 2 mensen, wiens leven van het ene moment op het andere verandert. Door een auto ongeval verliest Jessi man en kinderen. Jessi kan niet rouwen om haar man, deze ging vreemd en eigenlijk had ze al afscheid van hem genomen. De rouw om haar kinderen is er wel en met behulp van goede vriend en collega Sven gaat ze door het rouwproces. Marius ziet voor zijn ogen een dierbare collega verongelukken en we zien hem veranderen van stoere macho in een gevoelige jonge man. Dit met behulp van Vincent, een doe maar gewoon, dan doe je al gek genoeg collega, die met korte, krachtige uitspraken de spijker op zijn kop slaat. Geleidelijk aan verandert de rouw in hoop en een aantal gebeurtenissen laat ons zien dat er meer is na de dood en dat symbolen kunnen helpen rouw te verwerken. Marcel Beijen vertelt in korte hoofdstukken, wisselend van personage van rouw, van hoop, van geluk en van liefde.
1	Wat een mooi boek
1	Een verhaal dat boeit met een verrassend einde. De periode van de Spaanse burgeroorlog , de Europese voor-oorlogse tijd en de oorlogsjaren worden goed beschreven. Ik vind wel dat de hoofdpersoon Amalia wel erg veel meemaakt in één mensenleven. Voor mij een beetje onwaarschijnlijk. Vandaar een ster minder.
1	een heel bijzonder en boeiend boek, het geeft bovendien een prima indruk van het amsterdam waar Youri in terecht kwam. Wat mij betreft een aanrader. Boneca
1	Wat een leuk en ontspannend boek. Zeker als groot kattenliefhebber. Zie nu ook dat er een vervolg op is. Dat ga ik zeker ook lezen.
1	Kijk uit naar deel 6, inderdaad soms wat traag allemaal maar voor mij absoluut de moeite waard!!
1	Een ijzersterke thriller van Karin Slaughter. Het eerste boek van haar dat ik las, en het liet meteen zien waarom iedereen Karin Slaughter zo'n geweldige schrijfster is. Vol spanning, en het verhaal leest makkelijk weg. Omdat dit het eerste boek was dat ik las, had ik er totaal geen problemen mee dat dit geen boek was uit de Sara Linton-reeks.
1	Wat een geweldig boek om te lezen. Eerst een korte uitleg over de personages die je gaat tegen komen. Dan hier verschillende hoofdstukken over en als je dan in het verhaal begint wordt je er in meegezogen en moet je het uit lezen. Top en kan niet wachten op de volgende boeken.
1	Het kleine leven van Norbert is groots in zijn eenvoud. Norbert en zijn vrouw Emma leven een eenvoudig, zeer geregeld leven. Norbert is hele dagen bezig met zijn zeer uitgebreide verzameling, die hij koestert. Alles heeft een plekje in zijn garage. Als het moment komt waarop hij hoort dat hij afscheid moet nemen van het leven zet hij ook de stap om afscheid te nemen van zijn waardevolle verzameling. Hij zet zijn garagedeuren letterlijk open. De opening doen ze samen, Norbert en Emma, dit is heel ontroerend. Passage uit het boek: "Dan verklaar ik hierbij, in aanwezigheid van Emma Jones, getuige en geliefde, deze winkel voor geopend. We wensen u een behouden vaart" Ze hebben een flesje wijn en gooien dit tegen de garagedeur. Hierin lees je de eenvoud en de liefde die telkens in het boek te lezen is. Norbert benoemd zelf: Norbert Jones heeft een klein leven geleid, maar groots liefgehad. Door alles heen is er zijn zusje Beth, die hij zoekt al 65 jaar. Hij heeft alles over haar verdwijning verzamelt. De herinneringen die hij aan haar heeft zijn prachtig in het boek beschreven en maken het spannend...vindt hij haar. De hoofdpersoon wordt zo duidelijk beschreven dat je hem voor je ziet en met hem meegaat in zijn kleine leven. Een mooi en ontroerend boek dat bij je blijft.
1	Stephen King is wederom een meesterverteller. Op een dierenbegraafplaats, waar bijzondere krachten het leven bepalen wordt een dokters-gezin meegetrokken in een naar en verdrietige aaneenschakelingen van droevenis en leed.
1	Margreet staat bovenaan mijn lijstje van favoriete auteurs, haar toegankelijke schrijfstijl trekt je in het boek, je wilt het pas met tegenzin wegleggen als het boek uit is. Dit geldt voor al haar boeken!
1	Zoals altijd bij Anja haar boeken, zit ik halverwege met een hele hoop verdachten. Zalig is dat, ik hoef niet direct door te hebben hoe alles in elkaar zit. Hoewel ik het nu wel juist had. Goed geschreven, spannend verhaal. Ik vind het alleen wat raar dat Lucas op het einde helemaal niet meer ter sprake komt. Ik zou hem nu toch op zijn minst in het laatste hoofdstuk (geen spoilers geven hé) denken terug te zien.
1	EWat een gaaf boek zeg. Ook erg leuk geschreven. Ging zelf meteen na denken over wat voor animax ik zelf wil
1	Ik heb het boek zondag in 1 ruk uitgelezen. Ik denk dat dit genoeg zegt... Het boek leest heel vlot.. En vooral de herkenbare details en duidelijke taal zijn fijn. Ongelooflijk hoe al die verhalen je aan het denken zetten en je steeds naar een ander spoor en gedacht brengen... Zonder verwarrend of druk over te komen. Heel knap van jou om tot dit verhaal te komen, en het zo te laten kloppen. De titel van het boek staat voor mij los van al de rest maar op een manier toch ook weer niet... maar past wel uiteindelijk en ja... Ik had het in het begin mis. Ik ga hem sowieso weldra nog eens lezen. En ik kijk natuurlijk uit naar een volgend boek... Succes !
1	Opvallend helder geschreven. Zeer vlot leesbaar. Het nodigt uit om familiale situaties te (her)bekijken. Verrassend tot op het einde. Kortom zeker de moeite om te lezen.
1	Lieve mama, het nieuwste boek van Esther Verhoeff is weer een spannende thriller geworden! Het verhaal draait om het stel Werner en Helen. Werner is eigenaar van verschillende restaurants en Helen is verpleegkundige in het ziekenhuis. Ze wonen in een mooi vrijstaand huis met hun drie puberende kinderen. Ze leiden een prettig leven totdat ze in hun eigen huis overvallen worden. Deze gebeurtenis verstoort hun onbezorgde leven. Het verhaal wordt verteld vanuit Helen en Ralf, de vriend van de overvaller. Deze karakters worden goed neergezet en door de verschillende verhaallijnen wordt de spanning versterkt. Het einde van het boek wordt snel afgewerkt, wat jammer is omdat de rest van het boek wel in een prettig tempo wordt verteld. Het plot van het boek is onverwacht, wat dit boek zeker de moeite waard maakt om te lezen. Een sterke thriller weer van Esther Verhoeff en zeker een aanrader!
1	Linda is ten einde raad, haar echtgenoot houdt hun dochter Hanne zo ontzettend kort dat het ondragelijk geworden is. Ze gaat ten rade bij een vroegere schoolvriendin. Kathleen is psychologe en waarschijnlijk de geknipte persoon om manlief op andere gedachten te brengen. Maar Kathleen merkt al gauw dat Alex niet van de gemakkelijkste is. Er gaat iets donkers schuil in de ziel van die man, hij draagt iets mee wat het daglicht al lange tijd niet verdragen kan. Langzamerhand probeert Alex zich toch te verlossen van het drama uit zijn verleden. Kathleen helpt waar ze kan en ook een mysterieuze vrouw die haar charme's ten volle op hem inzet biedt het luisterend oor dat hij zo goed kan gebruiken. Maar misschien had Alex toch beter aan deze verleiding weerstaan want de vrouw blijkt niet zo maar een toevallige ontmoeting te zijn. Is zij de spil van het verhaal en kan Alex hiermee wel overweg? Het boek is heel erg goed en vlot geschreven. Tussendoor kan je stukken van een dagboek lezen, misschien lijkt dit niet zo belangrijk maar dit is het net wel. Anja Feliers weet de spanning goed op te bouwen en ook al weet je ongeveer wel in welke richting het uit zal gaan, het verhaal en de gedachte dat dit wel eens echt zou kunnen gebeuren bezorgde mij in elk geval kippenvel. Het is tevens een boek dat je niet zo maar eventjes aan de kant legt. Je wordt naar het einde gezogen en bij het omslaan van de laatste pagina denk je...Oh nee als dat maar goed komt. Anja Feliers heeft een fan bij!
1	Inferno is weer een schot in de roos van Dan Brown. De slechterikken zijn hier weer aan zet en Robert Langdon bijgestaan door een Italiaanse schone moet alle zijlen bijzetten om ze voor te blijven. Het verhaal zit weer boordevol puzzels die je meevoeren langs allerlei bezienswaardigheden. Er moet wel een waarschuwing op het boek: Eenmaal in de trein gestapt is het moeilijk om nog uit te stappen. Ik heb weer genoten van dit boek en ben dan ook benieuwd wanneer de film verschijnt, het senario leent zich er wel voor! Tijdens het lezen zie je immers de film al voor je. De plot zit goed in elkaar en Brown weet de lezer regelmatig op het verkeerde been te zetten. Kortom, weer een boek dat zeker garant staat voor de nodige uurtjes spanning en ontspanning.
1	Als echte liefhebber van whodunit's heb ik genoten van Marco Books debuutroman Bij verstek veroordeeld. Een goed geschreven verhaal met een geloofwaardig plot. En de sfeer in het boek deed mij zowel aan een aflevering van de Midsomer Murders als een van de vroegere boeken van Elizabeth George denken. Kortom als je van whodunit's houdt zul je zeker genieten van Marco Books debuut in dit geweldigde genre.
1	Met recht een psychologische thriller! Lekkere schrijfstijl, niet te ingewikkeld zodat wij leken het psychologische aspect ook nog kunnen volgen . Ik had al wel snel door hoe 't ongeveer in elkaar zou zitten. Toch lekker spannend!
1	Een eeuwenoud thema dat een inspiratiebron is voor veel auteurs. Zo ook voor Tamera Alexander, zij weet met dit thema de lezer steeds opnieuw te boeien. Deze roman is gebaseerd op een echt bestaand huis met een rijke geschiedenis. Zij schrijft over een jonge kunstenares die zich op crimineel vlak heeft begeven. Door noodlottige omstandigheden moet zij opeens vertrekken naar onbekend gebied. Opnieuw beginnen lukt haar beter dan verwacht, maar hoe tijdelijk is haar nieuw gevonden geluk als haar verleden haar langzaam inhaalt? Gelukkig voorziet ook deze roman van Tamera Alexander in de liefde. Een aantal karakteristieke, sommige op historie gebaseerde personages, worstelen allen met hun eigen sores; liefde, dood, geloof. Al dan niet als gevolg van de Amerikaanse Burgeroorlog.
1	Het huis aan de rand van de hemel van Bettina Storks. Een roman. Heerlijk boek met een bijzonder verhaal en een verrassend slot. Een Duitse schrijfster die een verhaal maakt over toch wel een pijnlijk onderdeel in de Duitse geeschiedenis in de jaren '30 en '40. Mooi geschreven en een aanrader.
1	Geweldig !! Het 4e boek van Preston&Child wat ik nu lees, na De onderwereld, Kraaienvoer en Hellevuur. De personages in dit boek zijn super en de spanning is gewoon te snijden. M'n vriendin moest soms diep in de nacht mij vertellen dat ik eens moest gaan slapen, maar elke keer toch even doorlezen om te zien wat er in het volgende hoofdstuk weer ging gebeuren. Het boek begint al gelijk spannend, dan zakt het even in, maar keert de spanning opeens het volgende hoofdstuk direct weer terug. Geweldige opbouw!! Vooral Nora Kelly en Bill Smitback zijn erg leuk in dit boek. Nu ga ik de Gruwelkamer lezen en dan Dans des doods, dan zit ik weer in de goede volgorde :). Ik hoop dat ze z.s.m. weer met een nieuw boek komen want denk dat ik de andere boeken ook in één ruk uit heb!!
1	Ik heb dit verhaal in 1 dag uitgeluisterd, zo spannend was het en zo g.oed voorgelezen door een man. Dit is het eerste boek wat ik van deze auteur, John Verdon, heb geluisterd. Maar zeker niet het laatste. Hoewel..ik ben natuurlijk wel afhankelijk van de bibliotheek van luisterboeken. Of de boeken al als audio verkrijbaar zijn. Dat kan wel eens langer duren dan ik zou willen. Oke dan nu het boek. Een oud inspecteur van politie, Dave Gurney, wordt door een vroegere studiegenoot te hulp geroepen. Deze man wil de politie niet inschakelen. Dat gebeyyrt toch als hij ineens vermoord blijkt re zijn. Gurney wordt bij het onderzoek betrokken. En 5 moorden later weet hij de seriemoordenaaar te ontmaskeren. Het lijkt een simpel gegeven gegiiten in een simpel verhaal. Niets is minder waar. Maar dat moet iedereen maar zelf ervaren, denk ik zo.
1	Prachtig geïllustreerd boek waarin je wordt meegenomen in de ontdekkingstocht van dit schilderij, de schilder Rembrandt en de 17e eeuwse schilderkunst. Het schilderij wordt systematisch en tot in het kleinste detail 'ontleed' zonder dat daarbij de magie van Rembrandt verloren gaat. Het boek is helder en onderhoudend geschreven en op de illustraties in het boek raak je ook niet snel uitgekeken. Vooral de vergelijking met andere schilderijen uit dezelfde tijd en de beschrijving van de typische kenmerken van Rembrandts schilderhandschrift vond ik interessant om te lezen. Het boek maakt dat ik met nog meer bewondering naar schilderijen uit deze gouden tijd kijk. Bijzondere ontdekking van een fascinerende schilder.
1	Prachtig boek, echt een aanrader, met enkele bekende personages en populaire plaatsen in Gent. Ik hou van het hoofdpersonage, Pat Somers, en zeker van zijn eigenzinnige manier van doen en zijn hoog sarcasmefactor.
1	Leuk om te lezen hoe een personage wat in de reeks van de Twilight serie niet zo heel belangijk is, wordt uitgediept.
1	Het eerste boek dat ik van Karin Slaughter heb gelezen. Heerlijk verhaal, een echte pageturner met opgebouwde spanning en een vleugje romantiek. Ik ga nu zeker meer van haar lezen.
1	Als fijn verjaardagsgeschenk kreeg ik dit boek, 2 dagen later had het verhaal me helemaal verslonden, ben op zoek naar nog zo'n boek waarin ik zo opgenomen wordt, vol spanning, maar momenteel kan niks De verborgen geschiedenis evenaren! Echt waar, ik vond het een absoluut hoogtepunt in mijn leeservaringen en een superaanwinst voor mijn persoonlijke bibliotheek!
1	Linda Jansma is gewoon een heel goede schrijfster. Al haar boeken zijn aanraders. Van begin tot eind gestroomlijnde verhalen met de nodige spanning.
1	Dit is de beste thriller die ik dit jaar gelezen heb. Ondanks mijn gefrustreerde gepuzzel (ik verdacht op het laatste iedereen, had al een heel rijtje) kon ik de dader niet vinden. En als ik dacht dat ik hem had, zat ik er nog naast. Van begin tot einde spannend, af en toe gelachen en met een glas tegen de grond gelegen. Alles moet je uitproberen ;). Ik hou van de schrijfstijl en het ritme, volledig mijn ding. In elk hoofdstuk gebeurd er iets. Ik kan niet wachten op het volgende boek van Cis. Ik lees niet zo graag whodunnit thrillers maar laat die van Cis maar komen!
1	Ik hoorde van dit boek via de 100% inspiratiepodcast (ook een aanrader trouwens!) en was meteen nieuwsgierig. Uiteindelijk heb ik lang over het boek gedaan. Blijkbaar had ik het nodig om steeds weer even weg te leggen en het tot me door te laten dringen. Het heeft me diep geraakt. Ongelooflijk hoe Joseph op de meest bewonderenswaardige manier met zijn onterechte detentie is omgegaan. Vreselijk ook om je voor te stellen dat dit dus echt kan gebeuren. Er zitten mooie lessen in dit boek, waar ieder wat van kan leren. Een pareltje. En ik wens Joseph al het geluk van de wereld, qua karma heeft hij nog wel heel wat positiefs tegoed, als je het mij vraagt.....
1	Sophie, geboren te Kameroen, als jong meisje verliest ze haar moeder en wordt noodgedwongen naar Parijs gestuurd om daar bij haar zus en man te gaan wonen. Het verlies van haar moeder sleept ze jaren mee en wordt niet verwerkt, er wordt zelf niet over gesproken. Sophie begint te werken in een buurthuis en trouwt met Julien samen hebben ze een zoontje Hugo. Daar leert Sophie de islam kennen en bekeert ze zich. De bekering houdt ze ook verstopt voor haar buitenwereld, zelf voor haar man. Op het moment dat drie jongens van het buurthuis vertrekken naar Syrië, stort Sophie zich op de zorg van de achtergebleven familie. Na een tijdje krijgt ze terug contact via internet met de jongens, op dat moment voelt Sophie zich verloren in haar leven en in haar huwelijk. Een zwak moment? Gebrainwasht? Ze vertrekt met de kleine Hugo naar Syrië met loze beloftes van de jongens. Ze laat iedereen achter met de leugen dat ze op vakantie gaat naar Turkije. Voor mij was het boek heel aangrijpend, het waarom Sophie deze beslissing neemt, zich aansluit bij de IS wordt in dit boek uit de doeken gedaan, voor mij blijft het nog moeilijk te snappen. Het is zeer duidelijk geschreven en zeer vlot leesbaar. Op de achterflap staat "een levensechte thriller die je op het puntje van je stoel uitleest" en dan moet ik toegeven dat dit wel waar is, maar dan ook spijtig genoeg waargebeurd met alle gevolgen van dien voor Sophie en haar familie. Maar ook, voor de drie jongens en hun familie, mijn vragen blijven toch nog onbeantwoord "hoe kan je je zo laten beïnvloeden?"...Hoe kan je zoveel pijn veroorzaken voor een geloof???
1	Met “Drie minuten” hebben de Zweedse schrijvers Anders Roslund en Börge Hellström weer een prima boek afgeleverd. Het boek is het zevende deel uit de Ewert Grens-serie en een vervolg op “Drie seconden” dat in 2010 uitkwam. De rol van Ewert Grens in dit deel is echter beperkt, want de hoofdrol is dit keer weggelegd voor de crimineel Piet Hoffmann. Die is, met zijn complete gezin, gevlucht uit Zweden en is in het Zuid-Amerikaanse Columbia onder een schuilnaam een nieuw leven begonnen. Maar nog steeds maken drugs deel uit van zijn dagelijks bestaan. Onder het pseudoniem El Sueco is hij bij de guerilla-beweging PRC in dienst als opleider en tevens als beveiliger van een van de kopstukken van de organisatie, Johnny Sánchez, alias El Mestizo. Maar Piet is een dubbelagent, hij levert namelijk de VS informatie over drugstransporten en laboratoria van de PRC. Als de PRC, Timothy Crouse, de voorzitter van het Huis van Afgevaardigden en de drijvende kracht achter de 'war on drugs’, ontvoert, komt Piet in een lastig parket terecht. Hij komt namelijk als ‘harten zeven’ op de dodenlijst van de VS te staan. Hoe zal hij zich hieruit weten te redden? ‘Drie minuten’ is een reuze spannende en af en toe keiharde thriller, die het lezen meer dan waard is. Hoewel dit boek alleenstaand kan worden gelezen, verdiend het aanbeveling om voorafgaand ‘Drie seconden’ van dit schrijversduo te lezen. Vooral in het eerste deel van het boek, had ik er last van dat de zinnen niet liepen. Sommige zinnen moest ik echt opnieuw lezen om ze te kunnen volgen. Later in het boek werd dit minder, of misschien raak je gewend aan de manier van schrijven. Een ander minpuntje vond ik af en toe de geloofwaardigheid, vooral bij de bevrijdingsactie van Crouse had ik af en toe mijn vraagtekens. Niettemin is ‘Drie minuten’ toch een erg geslaagde thriller van Roslund & Hellström, die zeker 4 sterren verdient.
1	Deel twee van deze serie geeft me een beetje een dubbel gevoel. Het duurde, in tegenstelling tot het eerste deel, vrij lang voor het me te pakken had. Maar toen ik eenmaal in het verhaal zat kon ik het niet meer wegleggen. Vooral het moment dat mijn vermoeden bevestigd werd over de band tussen Ally en Thom raakte me en moest ik zelfs even een traantje wegpinken. Deel drie ligt klaar voor mijn vakantie over drie weken, maar ik ben bang dat ik zo lang niet kan wachten!
1	Inderdaad, een zeer lijvig boek. Echter, de schrijfstijl is zo goed dat je meeleeft met al die karakters en hun motieven. Twee teleurstellingen: geen Barbara Havers. Hopelijk heeft ze vlug een nieuw boek achter de hand, waarin de ontwikkelingen met Tommy en Barbara weer gevolgd kunnen worden. Dat heb ik toch wel gemist. Het einde. Het is wel een verrassing van "heeft dié het gedaan", maar het motief vond ik nogal teleurstellend in vergelijking met de spanning die het boek opbouwde. Ook de afloop van wat er met de andere karakters moet gebeuren nadat we weten wie het gedaan heeft, is een beetje van "inpakken en wegwezen". Dat had iets beter uitgewerkt kunnen worden, maar al bij al is het een plezier om te lezen!
1	Het boek is vlot en spannend geschreven. Ik heb het met veel plezier gelezen. Isa heeft een prettige schrijfstijl, zodat je blijft lezen en ook regelmatig op het verkeerde been wordt gezet. De verschillende korte hoofdstukken vond ik prettig om te lezen. Ik kan gewoon niet wachten op deel 2. Ik ben namelijk heel benieuwd hoe het verder zal gaan met Kyra en de zoektocht naar haar zus.
1	Ik heb dit boek gelezen voor de hebban leesclub. Van te voren had ik niet echt verwachtingen bij het boek. De beschrijving spreek mij wel aan en ik was erg benieuwd hoe het boek zou verlopen. Het boek komt meteen goed op gang. Door de vlotte schrijfstijl zat ik meteen in het verhaal. Doordat het vanuit de ik-persoon werd verteld leefde ik meteen mee met de hoofdpersoon en toen hij op de mail antwoordde riep ik zelf sukkel! Je reageert toch niet.serieus op zo'n email? Maar ja dat deed hij dus wel... wat ook weer hele grote gevolgen had. Ik had niet verwacht dat er dit zou gebeuren wanneer Nik in China terecht komt. Orgaanhandel is niet iets wat wij ons hier voor kunnen stellen, maar het is wel iets wat helaas in sommige delen van de wereld gebeurt. Ik vond het boek echt een aanrader. Echt een goed debuut van Koen Grubbels.
1	Een ontzettend lief boek. Hugo schrijft heel warm en liefdevol over zijn moeder, wiens leven door Alzheimer steeds meer een struggel wordt. Hij beschrijft de moeilijkheden, maar ook de fijne momenten met zijn moeder. De liefde straalt er vanaf. In één ruk uitgelezen. Fijn boek voor een herfstavond op de bank.
1	TOPPER!!! Het beste boek dat ik ooit gelezen heb. Wat een overrompelend bombardement van gruwelijkheden. Nog nooit ben ik zo van de kaart geweest van een boek, maar dan wel op een positieve manier. Zat dit met open mond aan het strand in Italië te lezen en m'n vrouw vroeg wat er was. Nou, na een korte samenvatting van een beschreven martelpartij werd ze al misselijk.... Voor de rest van het boek heb ik haar maar behoed. Een boek waar, terecht enorm veel ophef over is geweest. Maar, toch maar lezen is mijn advies!!!
1	Een goede thriller. Heel verslavend, je kunt niet stoppen met lezen als je eenmaal begonnen bent. Ik hoop dat er nog meer boeken van Bart-Jan Kazemier uitkomen.
1	Prachtig boek over heel gewone en herkenbare mensen op het Amerikaanse platteland; over hun leven, liefdes, geluk, zorgen, teleurstellingen, verdriet en ellende. Een verhaal waarin heel weinig gebeurt, maar wat heel erg ontroert. De personages zijn zo echt. Je kent ze en herkent hun emoties. En dat alles zo mooi beschreven dat het gewone bijzonder wordt.
1	Voor mij absolute top. Extra spannend met de komende pausverkiezing in het verschiet. Heb na het lezen een dag moeten 'ontbrownen' omdat andere boeken die ik had niet dit niveau haalde. Kijk uit naar de volgende boeken.
1	Dé Mankell-autobiografie, die noodgedwongen eerder komt dan de bedoeling was. Een indrukwekkende zelfanalyse van iemand die op zoek gaat naar verklaringen en verbanden en die we hoofdzakelijk kennen als briljant thrillerauteur. Mankells ultieme conclusie over 'crime': 'Kwaadaardigheid hangt in mijn ogen altijd samen met de omstandigheden: het is geen aangeboren eigenschap. Juist misdaad vind ik interessant omdat daarin, meer dan in andere onderwerpen, de tegenstellingen aan de oppervlakte komen die in ieder mensenleven spelen.' Klinkt daar hoop in door? Naast de highlights uit het leven van Henning tot nu toe krijgen we ook de nodige nuttige geschiedenislesjes. Enige minpuntje: zijn voortdurende gezeur over het opslaan van nucleair afval in Zweden. Maar dat vergeven we hem.
1	Ik vond dat dit boek heel mooi is geschreven. Je krijgt een mooie blik in het hoofd van Kaia (de hoofdpersoon). Je krijgt heel mooi te zien hoe zij de dood van haar broer verwerkt en hoe ze omgaat met de problemen van haar moeder. Het is een super mooi boek en ik vond het heel bijzonder om het te lezen!
1	Een klein boek maar zoeen een groot boek! zeldzaam mooi beschreven debuut van deze duitse schrijfster, gebaseerd op een waar gebeurde moord vertelt zij en laat betrokkene hun eigen visie op de moord en omstandigheden vertellen, als lezer wordt je heel lang in spanning gehouden die voortreffelijk is opgebouwd. Het beeld wat de schrijfster schetst van het naoorlogse duitsland is een geweldige toevoeging. Een juweeltje...
1	Het boek bevat de gewone ingrediënten van de succesboeken van Enid Blyton. De Vijf (uiteraard), een trektocht, een onverwachte gebeurtenis waaruit een avontuur volgt. Gekruid met mooie en indrukwekkende natuurscenes, kennissmakingen met aardige mensen en heel veel eten.
1	Wat een lief boek is 'Van jou' geworden. Vanaf het allereerste moment werd ik verliefd op de hoofdpersonen. Hun liefde is aandoenlijk. Heel fijn boek voor tijdens de herfstavonden. Fleecekleedje, kopje thee, niks meer aan doen.
1	Een boeiend boek waarin de schrijver de lezer meeneemt naar een stukje geschiedenis over Noordoost Groningen. Goede uitleg over de verhouding herenboeren en de arbeiders op deze hoeven. De ontwikkeling in de landbouw hoe de machines het werk uit handen nam van de arbeiders. Er wordt uitgebreid geschreven over de verschillende opstanden door arbeiders tegen de herenboeren en later de boeren zelf tegen politiek Den Haag. Tegelijkertijd wordt stilgestaan bij regelgeving en hoe dit invloed had op de landbouw. Dit allemaal op een prettige manier beschreven. Knap hoe de schrijver dit voor elkaar heeft gekregen. Soms las het boek als een spannende romen.
1	Wat een spannend boek! Het verhaal neemt je mee tot aan de laatste bladzijde. Het verhaal wordt verteld vanuit Julia en vanuit Lorenzo, wat een grote toevoeging geeft aan het verhaal. Zoals de echte Tess liefhebbers waarschijnlijk wel weten, eindigt het boek niet zoals je in eerste instantie denkt. Zeker een aanrader!
1	confronterend en humorvol.
1	Ik hou wel van de kort-door-de-bocht stijl van Indridason. Het verhaal is mooi opgebouwd, maar ook wel wat doorzichtig (is dat erg?) Al vrij snel vorm je je als lezer een beeld over het verloop van het boek. Ik heb wel een beetje de collega's van Erlendur gemist. Het boek leest echter (als een echte Indridason) heerlijk weg, al ben je soms even de weg kwijt door de ingewikkelde en voor ons onuitspreekbare namen ;-)
1	Heel spannend verhaal en daarom moeilijk weg te leggen. Qua schrijfstijl niet bijzonder opvallend. Leuk dat het van een Nederlandse schrijfster is en dat het boek een open einde heeft. Dat smaakt naar meer!
1	Een prachtige kans meer te leren over het (harde) leven op de Mongoolse steppen tot een paar decennia geleden. Over het samenspel van mens en dier (natuur), over de problemen die daaruit ontstaan en hoe die op te lossen zijn. Helaas ook een uitgelezen kans om te leren hoe de mens zijn eigen leefomgeving naar de donder helpt door 'schadelijke dieren' uit te roeien.
1	Ik wilde De Boekendief graag lezen door alle postieve reacties die ik had gelezen, ook had ik het boek al vaker uitnodigend zien staan in de boekwinkel. Toch had ik het nog nooit meegenomen om te lezen. Ik vraag me nu af waarom. Ik moet me aansluiten bij de eerdere reacties. Het ís echt een prachtig en indrukwekkend boek. De Dood is de verteller van dit verhaal, en dat maakte me wel nieuwsgierig, maar ik had er een beetje een hard hoofd in. Het idee is zondermeer origineel, maar wordt het niet al te leguber wanneer de Dood vertelt, vroeg ik mezelf af. Het tegendeel is bewezen na het lezen van dit boek. Het verhaal is origineel, de vertelwijze sprak mij wel aan, en aangezien het eigenlijk een kinderboek was (bij ons in de kinderboekenwinkel en de bibliotheek noemden zij het zo), maakt het het verhaal hier en daar wat luchtiger met de opmerkingen die hij maakt. Er wordt geen geheim gemaakt van het einde, dat het verhaal nog origineler maakt en dat in mijn ogen zeker een pluspunt is, aangezien ik me altijd te pletter erger aan schrijvers die doen alsof hun einde totaal onverwacht was terwijl je het al lang ziet aan komen. Hoe dan ook, het boek heeft me erg bezig gehouden en ik vond het verhaal, voor het eerst sinds tijden, weer eens écht ontroerend.
1	Het boek sleurt je meteen vanaf het begin het verhaal in. Een goed verhaal waarbij ik soms ook lekker op het verkeerde been stond. Het verhaal is goed uitgewerkt al was een van de ontknopingen al wel een beetje te voorspellen. Echter, een zeer goed boek. Tipje: koop ze alle drie en lees ze achter elkaar door, heerlijk tijdverdrijf.
1	Ik lees veel thrillers en deze past eigenlijk in het rijtje thuis. Zelfs met die bovennatuurlijke trekken. Een pageturner van jewelste. Gemeen einde omdat je tijdens het lezen op iets zit te hopen. Toen dit eenmaal gebeurde voelde ik me rot dat het zo liep. Fantastisch.
1	Niet eerder een boekje van deze schrijfster gelezen. Een eerste kennismaking die goed is bevallen. Een makkelijk leesbaar verhaal, waarbinnen toch een aantal belangrijke sociale, ethische en psychologische thema's kort worden aangehaald. Ben benieuwd of in haar andere boeken deze thema's wat meer worden uitgewerkt. Dus wat mij betreft werkt zo'n kleine boekengift wel, om zo in contact te komen met andere auteurs.
1	Jeetje,wat een mooi boek weer van Gaby,ik heb er nu al veel gelezen maar het lijkt wel of ze zichzelf iedere keer weer overtreft, wat een mooi verhaal !! En een die je aan het denken zet,ik was al donor,maar weet nu zeker dat dat de juiste beslissing is en 1 die je over de streep zou ‘moeten’ trekken. Dit is niet zomaar ‘een boek’ het is een reis door/met je gevoel ,wat een aanrader !!
1	Prachtig boek over het levensverhaal van een jonge man, dat samenvalt met een deel van de geschiedenis van Spanje Wat mij opviel was het enorme verschil tussen arm en rijk, de enorme invloed van de kerk en er wordt duidelijk uitgelegd waarom de Joden zo gehaat werden. Mooi, meeslepend geschreven en ook nog eens leerzaam! Aanrader!
1	Ik begon het jaar 2016 met het lezen van dit prachtige boek. 'All the light we cannot sea', oftewel in het Nederlands: 'Als je het licht niet kunt zien'. De jonge, Franse Marie-Laure is blind, veerkrachtig, vrolijk en slim. Je volgt haar tijdens de jaren tijdens de Tweede Wereldoorlog. Haar vader houdt van haar zoals elke vader van zijn dochter zou moeten houden. Je voelt de liefde die van de bladzijde afspat. Het is verrassend, mooi, bijzonder, het kan echt gebeuren, best wel realistisch dus (soms vind ik dat er in boeken met thema WOII te veel gebeurd; EN een razzia, EN een foute Duitser als spion, EN onaardige zure rot ouders, EN een bombardement, EN verraad, EN een ongewenste zwangerschap met een foute Duitser als vader, of juist een Joods kind - dat is in dit boek niet, het blijft dus realistisch, maar desalniettemin is het niet saai). Marie-Laure en haar vader vluchten vanaf Parijs naar de kust bij Bretagne, en nemen hun intrek in het grote bijzondere huis van de oud-oom van Marie-Laure. Ondertussen volg je ook Werner, een Duitse jongen die twee jaar ouder is dan haar. Zijn weg leidt heel anders, via een speciale Hitlerjugend-achtige school naar een speciale eenheid om (verboden) radiogebruikers op te sporen. Werner is bijzonder slim en technisch, waardoor hij onmisbaar wordt op het gebied van radio's, opsporen, coördinaten etc. Het is een vreselijke struggle voor hem omdat hij langzaam maar zeker, met ouder worden, achter de fouten komt van de Duitsers, en dus indirect ook zijn eigen fouten. Dit boek is schrijnend en zielig en mooi en bijzonder en veerkrachtig en positief en grappig en hartverscheurend; en dat allemaal tegelijk. Een aanrader.
1	Dit boek is ook zo eentje dat voor een niet zo geboeid lezer mij toch het in één dag deed lezen, het sleurt je mee, je ziet de karakters zo voor je je voelt met ze mee, het verhaal houdt echt steek, je kan mooi volgen terwijl het plot dat je in je gedachten krijgt het totaal niet is, ik kan dit boek zéker aanraden het is een super aanrader volgens mij !!!!
1	Dit boek wordt eens niet geschreven vanuit het standpunt van Erlendur, maar vanuit zijn collega Elínborg. Het boek is goed geschreven, makkelijk te volgen en je wilt het, zoals altijd met Indridason, in één keer uitlezen. Doordat het eens vanuit het perspectief van een vrouw geschreven was, vond ik het nog pakkender.
1	Een origineel en ontroerend boekje over, zoals de titel al zegt, een huishoudster, een wiskunde-professor en niet te vergeten Wortel, het zoontje van de huishoudster. Het is liefdevol en intiem geschreven. Mooi!
1	Moordjaar is een super spannende jeugdthriller! Ik als volwassene vond het super goed en moest het echt in 1x uit lezen! Jack the ripper is terug en een meisje heeft hem gezien. Wat er allemaal verder gebeurd zal ik niet verklappen!
1	A bit complicated but a die-hard thriller reader doesn't let himself distracted by it. Is it so wrong to help eachother?
1	Dit zijn de mooiste boeken die ik ooit las. De magie en liefde die aan pas komen in het boek trekken me er helemaal in. Na nog geen week had ik dan ook al al de drie boeken gelezen.
1	Ja, het is zeker een vindingrijk boek en de eerste 300 (!)bladzijden heeft het boek me betoverd.Daarna was het nog zeker de moeite waard. Boeken die zo "knap"zijn vind ik vaak ietsje koud.....en dat vind ik, jammer genoeg, van "Kafka" ook wel.
1	Wat een heftig boek, zeg. Ik moest hem soms gewoon even wegleggen omdat ik het te erg vond wat die arme Judith moest doorstaan. Ik werd zelfs woedend op die moeder..Een boek die je tot nadenken stemt en heel begrijpelijk dat dit boek bekroond is door de nederlandse Kinderjury 1993. Jammer dat het einde zo abrupt was. Op zich een heel goed boek en een absolute aanrader.
1	Heden en verleden wisselen elkaar af terwijl je meegenomen word in het verhaal Freek. Misbruik, schaamte, kanker, verdriet en wraak staan centraal. Niet een boek die ik zelf snel zou uitkiezen, met name omdat ik echt braakneigingen kreeg tijdens het lezen van de misbruik scenes. En het idee dat dit soort dingen echt gebeuren maakt het alleen maar erger. De worsteling van Freek, in zijn haat en onmacht tegen zijn oom Pim doen je na 30 pagina's de oom al willen vermoorden met eigen handen... En dan Saskia, de opdringerige oud klasgenoot. Meerdere malen vraag je je af wat dat mens van m moet, maar ook waarom Freek zich zo mee laat nemen. Wat heeft zij Freek te vertellen? Een spannend verhaal afgewisseld met de harde realiteit van kanker. Het verdriet van de onmacht, het verlies en het leven met. Zelf een klein traantje gelaten op pagina 235... Jan Kouwenhoven heeft een hele prettige manier van schrijven, waardoor hij je gemakkelijk in het verhaal meeneemt als of hij je het zelf verteld tijdens een kop koffie. Je vliegt door het verhaal heen, en ook al denk je te weten waar het verhaal heen gaat weet hij je toch te verrassen. Ondanks het walgelijke en tegelijke tijd verdrietige thema heb ik enorm van dit boek genoten!
1	Heerlijk tussendoortje, in nog geen 24 uur uit gelezen. Nog geen thriller van Olga Hoekstra gelezen maar dat ga ik zeker binnenkort doen. Prettige schrijfstijl!
1	Een verhaal dat me raakte over liefde en angst en met een glimlach terug kijken naar het verleden in Öland in Zweden.
1	Virginia Andrews schrijft heel aangrijpend./ De boeken zijn goed onderbouwd en lezen heel vlot. Ze is intussen gestorven en er is een heel goede schrijfster aan haar verloren gegaan
1	Ik zelf vond het een heel goed boek, Leest lekker weg en je blijft ook echt geboeid in het verhaal. Het is inderdaad wel lastig lezen met de afkortingen CIA, GEM e.d.
1	Weer een lekker spannende thriller kon heg boek niet wegleggen :) heerlijk gewoon. Alleen die man van haar wat een eikel
1	Een boek dat je in een ruk uitleest, maar dat je daarna nog dagen bijblijft. Het is goed geschreven, met aandacht voor mooi verwoorde details, maar ook de inhoud mag er zijn. Er zijn niet veel mensen die zo'n kleurrijke en bijzondere vader hebben; maar er zijn ook niet zonen die hun vader zo kleurrijk en bijzonder kunnen beschrijven.
1	De Pegasus Connectie en de andere boeken in de reeks over Langford Reilly vallen voor mij onder de categorie "avonturen-thrillers", een genre dat ik wel kan smaken. Jammer dat de vergelijking met De Da Vinci code hier steeds wordt gemaakt. Wie de moeite doet om de andere boeken te lezen, zal vaststellen dat ze toch heel anders zijn.
1	Ik vond het een heerlijk boek, met name het eerste deel over haar kindertijd en naar het einde toe. In het tweede deel raakte ik de rode draad wel even kwijt. Dat vond ik storend. Die kwam weer tevoorschijn en toen heb ik het voor mijn gevoel in vijf minuten uit gelezen. Aanrader.
1	Prima boek, leest lekker weg. Had het boek ook snel uit. De plot was voor mij niet verrassend. Had het al een tijdje door dat het die kant moest opgaan. Goede hoofdpersonen in het boek. Hiermee raak je al snel vertrouwd. Ik kijk uit naar het volgende boek van deze schrijfster.
1	Ik vind het moeilijk om een reactie over dit boek te schrijven en dat komt waarschijnlijk omdat ik het een behoorlijk ingewikkeld boek vond. Ik was vooral in het begin erg veel bezig met het opzoeken van de betekenis van woorden zoals cellarius, pronunciatio, theofanie, bogomie en de betekenis van bijvoorbeeld het kapittel van Perugia, enz. Aan de ene kant is het een spannend detectiveverhaal waarbij de ene na de andere misdaad zich voordoet binnen het klooster, en die dienen opgelost te worden. Aan de andere kant is er sprake van een ontmoeting van twee delegaties van paus en keizer om een conflict betreffende het franciscaanse gebod van armoede op te lossen. Door dit conflict maken beide partijen aanspraak op de macht. En vooral bij deze laatste vertelling worden veel historische feiten en achtergronden en verwijzingen naar andere boeken en citaten uit de geschiedenis gegeven. Dat maakt het boek interessant maar voor mij tegelijk ook moeilijk leesbaar. Ik heb uiteindelijk het boekje ”Het geheim van de Roos ontraadseld” aangeschaft. Dat is interessant en je hebt alle achtergrondinformatie bij de hand. Uiteindelijk vond ik het een hele studie worden en is dat nou wat ik zoek in een boek? Niet altijd in ieder geval. Al die uitweidingen en weetjes, op een gegeven moment was ik er in elk geval klaar mee. Het haalde voor mij soms de aandacht, de betekenis van het boek weg. Aan de ene kant ben ik blij dat ik het uit heb en aan de andere kant wil ik het nog een keer lezen om er nu met meer achtergrondinformatie naar te kijken. Maar…..dat gaan we dus niet doen. Ondanks al mijn kritiek kan ik niet anders dan 5 duimpjes geven omdat het ongelooflijk knap is wat voor boek hier tot stand is gebracht. De Slinger van Foucault(een ander boek van Eco) zal echter nog lang ongelezen in mijn kast blijven staan.
1	Na de eerste twee te hebben gelezen,kon ik bijna niet wachten op de derde! Maar het was het wachten meer dan waard! Top!
1	Ik lees bijna nooit Fantasy, maar was door de lovende recensies benieuwd geworden. Het verhaal deed sprookjesachtig aan en de spanning werd snel en goed opgebouwd, waardoor ik helemaal het verhaal ingezogen werd. De magie in het boek betoverde ook mij als lezer :) Hoewel dit aan het eind wat minder werd is mijn eindconclusie toch: vier sterren!
1	Niemand schrijft met zoveel vaart en zoveel humor zo hartverscheurend mooi als Mano Bouzamour. Lees hoe hoofdpersoon Mohammed de werelden waarin hij leeft uiteindelijk via de liefde voor fictie weet te verbinden. Mano bevrijdt zijn generatie zoals Reve, Cremer en Wolkers dat deden voor hun generatie. Niets en niemand is heilig, ook hijzelf niet, toch schrijft hij pure liefde. Deze tweede roman na zijn overrompelde debuut 'De belofte van Pisa' is nog mooier, nog scherper, nog harder en nog onontkoombaarder. Een boek om voor jezelf te houden en om cadeau te geven aan iedereen die zichzelf een humanist noemt.
1	In één adem uitgelezen... jee wat spannend, je vóelt de tension ....
1	Een feelgood boek en tegelijkertijd een boek met een diepere inhoud. Het is geweldig op welke manier de schrijver humor, ironie en emotie verwerkt. De hoofdpersoon Lucio lijkt een chaotische man maar in de loop van het verhaal blijkt hij een goede organisator.tot aan zijn dood toe.. Hij wordt geconfronteerd met het feit dat hij nog maar honderd dagen te leven heeft en die vult hij met allerlei bezigheden op zoek naar een manier om het leven te leven en als dat klaar is - in zijn situatie over honderd dagen - zijn eigen sterven te ervaren.
1	Wat een heerlijk vermakelijk boek! Duidelijk geschetste karakters waar ik hartelijk om heb gelachen. Zeker de moeite waard! Net als de film overigens die ik daarna ook nog gekeken heb.
1	Het leven is een toneelspel, waar we allemaal onze rol in spelen. In deze roman spelen twee verhaallijnen een dans. Een dans van twee vrouwen die opkomen voor hun bestaan en hun eigenheid. Maar voordat ze de dans onder de knie hebben zijn ze door de diepte gegaan ieder op haar eigen manier. Wanneer de verhaallijnen en daarmee de levens van beide vrouwen elkaar kruisen herkennen ze zichzelf in elkaar. Een historische oorlogs roman die toch weer een heel andere kant van die tijd schetst. Het is een boek dat je raakt en waarvan je het jammer vindt dat het al uit is.
1	De spanning à la Unni Lindell wordt geleidelijk opgebouwd. Het verhaal blijft onvoorspelbaar. Je wilt verder lezen tot het boek uit is. Een zeer goed debuut van dit schrijversduo. Ik wil zeker nog meer van hen gaan lezen.
1	Na een boek vol woordkunst, ben ik stil. En gespannen, want het verhaal is niet uit. Maar er is nog geen vervolgdeel. Enkel een tussendeel over Auri. Dus ik ga daar maar aan beginnen. En hopen dat er snel een vervolg komt. Ook dit deel heeft een raamvertellingnin een raamvertelling. Knap geconstrueerd. En prima vertaald.
1	Het boek `de Amandelboom` heb ik in een ruk uitgelezen en nu moet ik even bijkomen. Ik vond het een erg mooi boek maar het maakt me ook droevig. want het boek beschrijft het verhaal van mensen die kansen krijgen en mensen die ze niet krijgen en waar zelfs kansen worden afgenomen en wat blijft er dan nog over om voor te leven. Of wordt t dan vechten. Een heel actueel thema hierdoor.
1	Wat een verhaal! Waarbij werkelijkheid en fantasie behoorlijk door elkaar lopen, maar toch een eenheid vormen. De beschrijvingen van allerlei situaties worden zeer beeldend beschreven. Vanaf de eerste bladzijde geboeid. Grappig hoe insecten als rode draad door het verhaal heen lopen. Vooral van het hoofdstuk "Bomen sterven staande" ben ik onder de indruk. Hierin beschrijft de auteur hoe tijdens een wake twee werelden bij elkaar komen. Namelijk de beleving van de stervende die al in een ander tijdsbesef lijkt te zijn en de beleving van de familieleden.
1	Het is al zes jaar geleden dat ik An instance of the fingerpost heb gelezen en het was het begin van mijn thrillerverslaving. Schitterend boek, is alles wat ik me ervan herinner, een historische thriller zonder weerga. Ook andere boeken van Pears heb ik met plezier gelezen, al zijn ze niet zo spannend als Het goud van de waarheid. De vertaling is nu voor een prikkie te koop bij de Slegte, dus ga ik het voor de tweede keer lezen. Als jij het nog niet kent: naar de winkel en lezen!
1	De eerste paar hoofdstukken had ik wat moeite om in het verhaal te komen, ik twijfelde of dit boek wel iets voor mij zou zijn. Ik ben heel blij dat ik toch doorgezet heb want wat een prachtig verhaal is Kate! Na de eerste hoofdstukken leefde ik helemaal mee met Kate en haar broers. Vooral de vlucht en het zwerven wordt heel mooi beschreven. Ik ben nieuwsgierig geworden naar het vervolg...
1	De beschrijvingen over de Taliban zijn schokkend waarheidsgetrouw... ik zie de beelden van de openbare executies zo op mijn netvlies door de beelden die over het internet zijn gegaan ten tijde van de taliban periode in Afghanistan. Heel erg imponenerend! Een must read na de vliegeraar!
1	Terwijl ik dit boek las begreep ik weer waarom ik zou van lezen houd. Bernlef gaf mij in dit verhaal het gevoel dat de zinnen een dans waren en als ik aan het lezen was, danste ik in mijn hoofd. Genietend van de woorden, van de zinsopbouw van het verhaal. Natuurlijk is het ook erg verdrietig het verhaal, maar toch kreeg ik geen zwaar gevoel tijdens het lezen. Bernlef zorgt ervoor dat het verhaal realistisch blijft met ups en downs in het verhaal.
1	Wat een ontzettend goed boek van Kristin Hannah! Zo meelevend, het is echt heel aangrijpend. De manier waarom zij schrijft vind ik heel erg aangenaam. Zeker een aanrader! Geen moment spijt gehad, ik zat tot het einde helemaal in het verhaal. Het verhaal wekte heel veel gevoelens bij mij op. Je leeft zo erg mee met de personages.
1	Tijdens mijn basisopleiding bij de Schrijfacademie kregen we dit boek als tip. Het ging in de les over ritme en dit boek werd aangeraden als een boek met een heel mooi ritme. Ik vond het maar een beetje vaag, een ritme in een boek? Ja, ritme in muziek, dat begrijp ik, maar in een boek? Tijdens het lezen van Nora werd het me duidelijk. Dat is dus ritme in een boek! Ik ben op zoek gegaan naar een interview met Tóibín en een mooie kadans aanbrengen in zijn zinnen is ook precies wat hij beoogt. Nou, dat is dus heel goed gelukt!
1	Dit is een boek waarin een niet-alledaags onderwerp wordt verhaald : het circus. Maar hoe mooi wordt dit beschreven. Tesamen met een liefdesverhaal (voor mens en dier), wordt de wereld van het circus en zijn artiesten, op een zeer prettige manier verteld. Ik heb dit boek zeer graag gelezen. Een aanrader !
1	De cover van Ciao Sicilia neemt je gelijk mee naar de smalle Italiaanse straatjes en geeft een warm vakantiegevoel. Met de inleiding op de achterflap weet Marelle Boersma gelijk duidelijk te maken dat Anne niet zomaar vertrekt, de nieuwsgierigheid word hiermee al gewekt voor wat er met haar aan de hand is. En die nieuwsgierig weet ze in het eerste hoofdstuk al om te zetten in een beginnende spanningsboog, die je vooral merkt in de onrust in hoofdpersonage Anne. Deze zorgzame, intelligente, creatieve vrouw toont haar moedige kant door voor een ander leven te kiezen, een keuze die nogal wat complicaties met zich meebrengt. Het is Marelle Boersma goed gelukt om van Anne een vrouw te maken met wie je mee gaat voelen, een vriendin waarvan je enkel kan hopen dat ze vind wat ze zoekt. De Siciliaanse familie waar Anne mee te maken krijgt heeft duidelijk een duister tintje en komt geloofwaardig over in deze wijze waarop de personages hun rol in deze familie vervullen. De oude Maria is een dame die je in je hart sluit, ook al laat Boersma wel duidelijk haar donkere kant zien, in tegenstelling tot haar norse man die duidelijk de leiding heeft over zijn consiglieres. Gelukkig komt Anne in het dorpje ook de lieve, zachte Isabella tegen en de jonge Gigi, een tiener die je regelrecht in je hart sluit. Echtgenoot Benny komt over als een manipulatieve, criminele man en dit blijkt ook duidelijk uit de manier waarop hij vriend Daan weet te overreden op zoek te gaan naar Anne. Met de verhaallijnen van Anne die haar weg probeert te vinden op Sicilia en daarbij haar best doet haar eigenheid en passie te behouden en daarnaast de zoektocht van Benny en Daan neemt Boersma je mee in een spannend verhaal waarin je blijft lezen om te ontdekken hoe alles in elkaar steekt. Op een mooie manier laat ze zien dat liefde en vriendschap in ieder leven van belang zijn, dat openheid, eerlijkheid en staan voor wat je vind kunnen leiden tot een ander leven. De warmte die van het boek afstraalt maakt dat je je op Sicilie waant en de heerlijke verhalen over de Modica chocolade maken dat het water je in de mond loopt, dus lekker in de zon gaan zitten lezen met een kop thee en een blok chocolade maken deze leesbeleving nog intenser.
1	Ik ben/was een van de gelukkigen die het vooruitlees exemplaar mocht lezen en daar was ik super blij mee,tot ik hem dus niet meer kon wegleggen s’nachts,maar ik moest toch echt de volgende dag werken,nog 1 hoofdstuk,oke nog 1 bladzijde,naah nog 1 dan..... Echt je kan niet stoppen met lezen en raakt vanzelf verliefd op Cole ,wat een man (in mn hoofd dan ;-) ) Gelukkig worden er nog meer boeken van deze auteur vertaald en ik sta nu al te trappelen. Ps er staat hier boven al genoeg over het boek en wil niks spoliëren ,alleen maar zeggen dat het een geweldig,spannend,sexy,anders,leuke wendingen,mooi boek is !!
1	Een heerlijk lugubere thriller,heb er erg van genoten!
1	Een absolute aanrader! Goed verhaal, verrassende draai in het eind. Prettig om te lezen. Ine gaf aan de details te schokkend en te ruw te vinden, vond ik totaal niet. Juist prettig al die details. Ik had de voorgaande delen niet gelezen, ondanks dat was het verhaal heel goed te lezen. Ga de anderen ook zeker lezen.
1	Ik vond het een geweldig boek. Echt één die nog een poosje in je hoofd blijft rondspoken. Vond het jammer dat ik hem uit had, maar ik kon hem ook niet wegleggen. Een echte aanrader dus!!
1	Heb dit boek net gelezen. Had hiervoor ook al Vuurkoraal gelezen, wat ik best wel een aardig boek vond. Dit boek "Dossier Tobias" greep me heel erg aan. Het leek eerder op een waargebeurd verhaal, zo natuurgetrouw werd alles geschreven en ook heel boeiend. Ik heb 't achter elkaar uitgelezen en wilde heel graag weten hoe 't verhaal af zou lopen. Toch nog een verrassend einde, alhoewel ik dat wel een beetje heel ongeloofwaardig over vind komen. Maar goed, het is fictie!
1	Wat een boek. In een dag uitgelezen. Wat heeft Marijo mee moeten maken. Vreselijk. Wat kan een mens verdragen. Incest kan nooit goedgepraat worden. Heel jammer dat haar moeder haar niet beschermd heeft. Marijo riep om aandacht, een aai, een knuffel maar helaas zat dat er niet in. Marijo complimenten dat je dit op papier hebt laten zetten hoe vreselijke jeugd je ook gehad hebt. Ik hoop dat er tenminste een iemand hiermee gered wordt.
1	Wat een prettige kennismaking, dit boek. De eerste die ik van deze schrijfster lees. Dat het boek afspeelt in Denemarken is al een pré, ik lees gewoon graag boeken die in Scandinavië afspelen. Waarom kan ik nog steeds niet beschrijven. Ik heb inmiddels begrepen dat dit een 8e deel is rond Louise Rick, maar ik heb geen dingen gemist, waardoor het niet als stand Alone te lezen is. Leuk plot, goed uitgewerkte personages met een prettige schrijfstijl!
1	Heel goed boek. Beklemmend, meeslepend. Kortom, een aanrader!
1	Weer een geweldig boek van Charlotte Link, nadat "Het laatste spoor" mij iets was tegengevallen. De afwisseling met de hoofdstukken uit het verleden maakt het verhaal extra boeiend. Alleen het einde had ik iets spectaculairder verwacht. Ook een aanrader voor liefhebbers van Sabine Thiesler.
1	Na meerdere boeken van Tess Gerritsen te hebben gelezen nam ik de chirurg mee op vakantie. Het leest als een trein en het blijft spannend. Ook al heb ik weinig interesse in alle medische zaken, Gerritsen weet het zo te beschrijven dat het relevant is voor het verhaal en interessant blijft. De Chirurg is alles behalve voorspelbaar en bloedspannend. Ik vond het meer dan jammer dat ik hem uit had.
1	Super leuk boek!! Heb het wel in het Engels gelezen! Heel leuk voor jongeren was zelf begonnen met deze serie op mij 16e (ben nu 17), vind het nog steeds heel leuk! Alleen wel wat minder, omdat er zo veel delen uit zijn. Iets te veel als je mij vraagt
1	Het omslagblad van Zeeuws Geluk ziet er al prachtig uit, een foto van een ijsverkoopster in Zeeuwse klederdracht uit de jaren '60 met drie klanten waarvan er twee een badmuts dragen ….niet meer voor te stellen tegenwoordig. Die badmutsen zaten zeer ongemakkelijk, net als de wollen badpakken! Het boek is opgebouwd uit verschillende delen, het begin en einde speelt zich af tijdens een bezoek van Carolijn aan haar demente moeder. Daartussenin verschillende hoofdstukken die zich afspelen in een aantal verzorgingstehuizen in Zeeland en een hoofdstuk over haar jeugd in diezelfde provincie. Het boek bevat prachtige foto's en leest heel prettig. Zij logeerde in de verschillende zorginstellingen en kwam door de gesprekken die ze met bewoners, personeel en vrijwilligers voerde in contact met haar eigen jeugdherinneringen. Ik kan dit boek aan iedereen aanbevelen, het is geschreven met respect voor alle mensen die ze ontmoet en de foto's en de vormgeving maken het helemaal af.
1	Dit is een vervolg op een vorig boek van JA Jance. We zijn ook twintig jaar verder en het verhaal gaat nu over de kinderen van Brandon en Diana. Het is een spannend boek en menigmaal bekruipt je de angst dat zulke psychopaten vrij rond lopen en dat je ze zelf ook tegen kunt komen. Het meest beangstigende idee is dan dat je ze niet als psychopaten zal herkennen, omdat ze heel normaal overkomen. Wat ik nu al een paar keer bij deze schrijfster/schrijver ben tegengekomen zijn de juweeltjes van Indianen verhaaltjes die telkens aan het begin van een hoofdstuk staan. Het zijn een soort sprookjes, die toch laten zien hoe een bepaald mensenras denkt en voelt.
1	Zoals uit mijn recensie van Verboden & Verbannen - deel 1 - blijkt, vond ik dat deel zo goed dat dat ik gelijk alle volgende delen heb gekocht en alle delen kort na elkaar heb uitgelezen. Een boek dat verslavend werkt want je wilt zó graag weten hoe het verder met Elena gaat maar ook met de andere, net zulke interessante, karakters.
1	Wauw! Wat een slot van deze gave serie! Deel 2 eindigt echt onwijs spannend en ik heb gelijk deel 3 erachteraan gelezen. Ik zat er gelijk weer helemaal in al wordt het na een paar hoofdstukken pas echt spannend. Als je het einde nadert barst het echt los. In 1 adem uitgelezen! Ik hou van de humor, de liefde en spanning in deze serie. De draken zijn helemaal geweldig en ik was dan ook blij verrast dat 1 van hen ook aan het woord komt in dit boek. De personages en hun emoties komen heel echt over zodat je hardop moet lachen en soms ook moet huilen. Dat heb ik echt niet vaak met boeken. Ik hoop echt dat de schrijfster nog meer van dit soort boeken gaat schrijven!
1	Vlot leesbare thriller, wel wat voorspelbaar maar desondanks heb ik wel van het boek genoten.
1	Prachtig boek van een zoon over zijn moeder, opgetekend aan de hand van haar verhalen in ruil voor zijn hulp bij haar sterven.
1	Bijzondere serie voor mij. Dit was 2e deel. Normaliter lees ik snel maar deze beide delen heb ik lang over gedaan. Iedere keer denk ik ‘wat saai’ maar toch blijf ik lezen! De schrijfster geeft namelijk wel een prachtig beeld van de tijdsgeest van begin 20e eeuw en is/lijkt haar tijd ver vooruit. Ook mooie beschrijving van de personages die daardoor echt ‘gaan leven’. Maar nu eerst wat anders lezen voor ik aan deel 3 begin!
1	In dit prachtige verhaalt volgen we de dertienjarige Mehmet , jongste zoon van een turkse familie woonachtig in het oosten van Turkije. Zijn vader is/was een man van hoog aanzien en een meesterverteller. Hij verkeert in goed gezelschap want Murat Isik is een meesterverteller. Ik heb dit boek in een adem uitgelezen. Ik was al voor de bijl gegaan voor z`ijn tweede boek “wees onzichtbaar”. Dit boek wat zijn debuut roman was bewijst dat hij een beganiduigd schrijver en verteller is. Een aanrader voor iedereen die van mooie en pakkende verhalen houdt.
1	Robin Hobb, oftewel Megan Lindholm, is mijn favoriete schrijfster sinds dat ik een jaar of 15 was. De boeken van de Zieners, haar eerste serie over Fits, greep me en liet me niet meer los. Geweldig gedetailleerd, een middeleeuws aandoende setting en zeer goed uitgediepte personages. De boeken van de Nar vond ik zelfs nog beter en na jaren van wachten op nieuwe avonturen met Fitz en de Nar is de droom werkelijkheid geworden! Een derde serie waar ik weer zo van kan genieten. Het eerste deel is fantastisch, langzaam wordt je weer verwelkomt in die vertrouwde wereld. Eerst wat onwennig, Fitz is ouder en dat merk je, maar dan voelt het als thuiskomen van een lange reis. Ik kan niet wachten op de volgende delen! Vragen jullie je ook wel eens af waarom De boeken van de Zieners en opvolgers nog niet zijn verfilmd? Dit verhaal levert toch een prachtige trilogie of tv-serie op?
1	Een leuk en spannend boek dat Tess aan het begin van haar schrijvers carriëre heeft geschreven. Het verhaal is lang niet zo goed als haar boeken die ze nu schrijft maar wel zeker de moeite waard om te lezen! Spanning en romantiek komen heerlijk samen!
1	Gisteren las ik mijn tweede van Joël Dicker uit, getiteld ‘Het boek van de Baltimores’. Na zijn prachtige eerste boek ‘De waarheid achter de zaak Harry Quebert’ waren mijn verwachtingen hoog. En ik werd niet teleurgesteld! Wat zet Dicker zijn personages toch goed neer. Hij neemt de ruimte om de levensloop, gevoelens en beslissingen van elk personage te beschrijven en verklaren, waardoor je je als lezer goed kunt inleven in hen. Bij een enkeling had het van mij uitgebreider gemogen, maar ik snap ook dat je als schrijver ergens een grens moet stellen. Daarnaast blijft Dicker de lezer boeien door veel details achter te houden, maar deze gaandeweg het verhaal steeds meer prijs te geven. Ik houd van dat vleugje mysterie! Ondanks het feit dat Marcus Goldman ook in het tweede boek weer één van de hoofdpersonages was, verveelde de hoofdpersoon niet. Misschien heeft dit ook te maken met het feit dat het verhaal geen vervolg is op het eerste boek en ook op zichzelf staand kan worden gelezen. Dit boek heeft mij in elk geval de nodige uurtjes plezier op geleverd!
1	Indrukwekkend. En bij ieder woord wat ik las werd de buikpijn en spanning groter in mij, kwamen de herinneringen aan het gepest worden op de lagere maar vooral middelbare school steeds meer terug. Zou verplichte lectuur moeten zijn op iedere school
1	k vond het geen moeilijk boek om te lezen, hooguit het begin om in het verhaal te komen, maar wel om na te vertellen. Het verhaal wordt verteld vanuit een geest (Sarah) èn drie verschillende perspectieven. Hoe de geest het bij leven heeft beleefd en hopend dat de waarheid aan het licht komt. Wie die geest is, kom je na afloop van het hoofdstuk Ida achter. Naast Ida zijn er nog twee delen: David en Hannah. Er komen veel Hebreeuwse woorden in voor. Van tevoren zou ik het boek niet gepakt hebben, maar ik beveel het nu wel aan anderen aan, dat zegt genoeg.
1	Topklasse !
1	Eindelijk toch maar overstag gegaan om de boeken van Corine Hartman te lezen. Ik heb al zoveel serieboeken te gaan, kan eigenlijk geen serie meer bij, maar dus toch. Al die goede reacties maken je toch nieuwsgierig zodat je niet meer om de boeken heen kunt. Ik heb dan ook geen moment spijt gehad van dat ik aan de serie begonnen ben. Jessy is er wel eentje, lekker stoer, verslaafd aan de coke en regels lapt ze regelmatig aan haar laars. Heerlijke personage! Tijdens het lezen zit je goed in het verhaal. Je kan je dan ook goed inleven in Jessys wereldje. De schrijfstijl is zeker prettig te noemen, het boek leest vlot weg. verstand op nul, blik op oneindig en genieten maar. De plot zit goed in elkaar, de verhaallijnen zijn vrij spannend en goed beschreven en stevenen langzaam op een daverende ontknoping af. Kortom, ik heb er weer van genoten. Glashard staat al op de e-reader dus ben benieuwd.
1	Je hebt de neiging om elk goed boek wat je net hebt gelezen tot beste boek te bestempelen van die bepaalde schrijver. Is natuurlijk niet helemaal objectief maar wel logisch. Toch behoort De illusionist tot de betere boeken van Deaver. Alhoewel ik niet kan zeggen dat er eentje uitermate slecht is. Maar hier wordt zo mooi gebruik gemaakt van de schimmigheid die er rond illusionisten hangt en het komt allemaal ten goede aan het verhaal. Ik begin me wel stilletjes af te vragen of Deaver dit nog kan overstijgen. Ik wacht met "spanning" de volgende zaak van Rhyme en Sachs af. In de afsluiting wordt er alle ruimte gegeven aan een opvolger dus ....
1	Ik vind haar helemaal geweldig!!! zit met smart te wachten op de volgende vertaling!!!
1	Sterker door strijd, een intrigerend verhaal met een interessante en levensechte hoofdrolspeelster, gesituationeerd in een levendig en uitnodigend beschreven Rotterdam! Een vlot en fijn leesbaar boek, mooie vondsten en een herkenbaar tijdsbeeld. Prima debuut dat smaakt naar meer. Aanrader!
1	Aan de hand van verhalen van haar ooms en tantes laat Anita Terpstra zien hoe het moet zijn geweest om in de naoorlogse jaren op te groeien in een groot gezin. Waar het er in het ene gezin liefdevol aan toe ging, gold dat in veel mindere mate voor het andere gezin. Iets wat je je nu nauwelijks meer kunt voorstellen, maar dat in die dagen niet ongewoon was. Aanrader!
1	Ik heb enorm genoten van dit debuut van Kristina Ohlsson, veel meer b.v. dan van Camilla Läckbergs eersteling. Dat bepaalde personages misschien wat stereotyp neergezet werden, heeft mij niet bepaald gestoord. Ik zat gewoon van in het begin helemaal in het verhaal en dat is tot op het eind zo gebleven. Ik ga niet beweren dat alles even origineel was, maar ik hou enorm van Ohlssons schrijfstijl (toch in de originele versie, op de Nederlandse vertaling heb ik wel wat commentaar gezien). Aangezien ik al zoveel goeds gehoord had over Kristina Ohlsson, heb ik alle volgende delen van de serie al in huis, en daar hoef ik nu absoluut geen spijt van te hebben. Ohlsson ligt al meteen in de bovenste schuif bij mij.
1	Mooi geschreven.  Af en toe een brok in mijn keel
1	Naar het lezen van de fallen serrie wou ik ook de andere boeken lezen. Ik ben dus begonnen met het verraad van nathalie. Ik vond het boek heel indrukwekkend net als de anderen moest ik in begin erg wennen aan het verhaal doordat het hoofdpersonatie totaal niet bij mijn karakter past en het verhaal erg voorspelbaar leek. Het boek heeft me erg veraast door de keuze die nathalie maakte en waar haar karkater vandaan komt. Iets meer diepgaan was welkom geweest. Toch ik het een verhaal dat in me hoofd blijft hangen en als dat gebeurd heb ik een goed boek gelezen. Het houd me aan het denken en lauren kate beschrijft hier wel een maatschappelijk problemen. Rijk/armen en hoe sommige mensen alles opgeven voor een naam.
1	Ook weer een boek dat je ertoe aanzet om zo snel mogelijk het eind te bereiken, waarbij je steeds blijft hopen dat het eindelijk goed gaat komen. Je kunt je dergelijke praktijken gewoon niet voorstellen, wat Sameem heeft door moeten maken... vreselijk! Ondanks het feit dat ze sinds haar 12e geen onderwijs meer heeft genoten, heeft ze een goed leesbaar boek neergezet. Ik heb bewondering voor haar doorzettingsvermogen en kracht, erg knap dat ze ondanks alles uiteindelijk tóch vrede weet te sluiten met haar moeder.
1	Deze reactie bevat spoilers, selecteer de tekst om de spoilers te lezen.  Ook van Offersteen heb ik genoten,net als Dodencirkel zit dit boek vol archeologische termen maar ik heb alles begrepen maar dan moet ik wel zeggen dat ik dit erg interresant vind. Ook de verhaallijnen zijn goed te volgen al vond ik het afentoe wel raar te volgen met de zw.schap van Ruth. Het ene moment kunnen ze nog niet zien wat voor geslacht het kind krijgt en opeens weet ze dat ze een dochter krijgt.Zit naar mijn inziens een gat van 7 weken ??
1	Ik heb dit boek net uit en heb werkelijk ontzettend van dit boek genoten.Wat een debuut. Ik zal haar zeker volgen in de toekomst !!
1	Dit is het eerste boek met hoofdinspecteur Gamache van deze schrijfster. Spannende thriller met een onverwachte afloop.
1	Het moet gezegd : er komen soms vreemde passages voor in deze psychologische thriller. Maar het is een wonder van meesterlijk gevonden intriges, duistere geheimen en Sarah Pinborough weet je met grote regelmaat op het verkeerde been te zetten. Het boek houdt je voortdurend in spanning en speelt met je oordeel over de personages. Je snakt naar het einde om daar tot de ontdekking te komen dat géén van je gedachten juist blijkt te zijn. Geweldig !!!!
1	Hikmet beschrijft een reis die gevangenen per trein maken. Je maakt kennis met allemaal personages, gevangenen die, door hem, een stem krijgen. Hikmet gebruikt prachtige poëtische zinnen. Ik heb het boek langzaam gelezen en heb genoten van de mooie poëzie en het indrukwekkende verhaal over de Turkse bevrijdingsstrijd.
1	Dit is het mooiste boek wat ik tot nu toe heb gelezen. Je moet het misschien wel 2 keer lezen om de lagen te doorgronden, maar dat is het meer dan waard
1	Ik had nooit verwacht dat ik me zo ging hechten aan America Singer. Ze mag dan wel een eigenwijs lastig meisje zijn, ze weet wel waar ze staat. Haar keuze tussen een luizeleventje en een armoedig leventje is aaar het hele verhaal om draait. Geweldig. Ik heb het boek in een dag uitgelezen en ik was zo tevreden dat ik de hele serie van 7 boeken in huis nam en die in een week heb gelezen. Sommige dingen zijn een beetje onduidelijk, maar dat kan je door de vingers zien als je net als ik verliefd bent geworden op america, maxon, aspen, mary, anne en lucy en alle andere geweldige personages.
1	Zo mooi geschreven en fantastische beschouwingen. Heerlijk om zo af en toe zo'n mooi boek te mogen lezen. Ik heb dit boek digitaal gelezen, maar zou een papieren versie aanbevelen voor toekomstige lezers omdat je af toe zinnen wilt teruglezen, omdat ze zo strak in elkaar zitten. Bijna filosofisch.
1	Ik schrijf ook recensies op boekenbijlage.nl. Dubbel doen, is natuurlijk onzin. Ik verwijs dus graag door: http://www.boekenbijlage.nl/hard-werken-maar-zelden-ziek/
1	Ongelooflijk duidelijk uiteen gezet. Een waarschuwing aan de regeringen van het West Europa. Een vrouw die houdt van haar vak maar door diverse groeperingen niet serieus wordt genomen en voor eigen rechter spelen.
1	Wanneer de vrouw van Gus Wheatley, Beth, verdwijnt valt de verdenking in eerste instantie op hemzelf. Niet zo heel vreemd: vijf jaar daarvoor was hij beschuldigd van mishandeling van zijn vrouw, en hun huwelijk stond op het moment van haar verdwijnen op instorten. Gus was drukker met zijn carriere en zag het niet. De FBI besluit een onderzoek in te stellen en stuurt oa agente Andie Henning om de leiding ter plaatse over te nemen. Op de achtergrond spelen dan ook nog een aantal moorden. De vermoorde mannen lijken op elkaar en de vrouwen vertonen een grote gelijkenis met Gus' verdwenen vrouw Beth. Ondertussen probeert Gus de verhouding met zijn dochter Morgan te verbeteren. In eerste instantie wil ze niets van hem weten, verwijt zij hem het verdwijnen van haar moeder, maar langzaam maar zeken verbetert die verstandhouding zich wat. De ontknoping op een boerderij met een sekte doet veel aan Waco denken, is spannend met een aantal verrassingen erin (bv Carla). Een boeiend boek dat vraagt om uitgelezen te worden in een hoog tempo. Heel goed maar voor mij net geen absolute top.
1	Wat een mooi en aangrijpend verhaal is dit! Ik kende "Ish" nog niet, noch van zijn eerste boek "Hard hart" dan wel als choreograaf of jurylid uit het VTM-programma So you think you can dance (ik heb dan ook niks met dansen of veel met tv)... Dit boek blijkt in de pers goede commentaren te krijgen en ik kan het alleen maar beamen! Cécile is een boek dat voornamelijk handelt over de 11-jarige jongen Djibril. Als kind leeft hij blij en gelukkig in zijn zuid-Marokkaanse dorp, haalt hij heel wat kwajongensstreken uit en is steeds op zoek naar avontuur. Op een dag loopt dit niet goed af en daardoor krijgt zijn jonge leven een onverwachte wending. Zijn leven geraakt meer en meer vervlochten met een jonge vrouw uit Parijs, Cécile, die hij verder op zijn pad tegenkomt en met wie hij een tijd leven en vooral leed zal delen. Ik leefde echt mee met het hoofdpersonage van jongen tot man en las mee over verlies, hoop en vele avonturen in zijn leven. Hij blijkt sterk en intelligent te zijn, en zich in vele verschillende situaties uit de slag te kunnen trekken. Ik kreeg een brok in de keel en vond het tegelijk hartverwarmend. Dus de eerste roman van deze schrijver komt zeker ook op mijn te lezen lijstje!
1	Het boek bestaat uit ogenschijnlijke losse verhalen. In de eerste paar verhalen is een link naar Mattias direct duidelijk daarna wordt het waziger, soms zelfs langdradig. Maar doorlezen is zeker de moeite waard want naar het eind toe vloeien alle losse verhalen over in 1 verhaal er wordt alles duidelijk.
1	Een prachtig boek over een emigrantengezin dat vanuit Nieuw-Zeeland terugkeert naar Nederland en over de impact die dat heeft op de diverse gezinsleden. Het verhaal wordt verteld in mooie soepele zinnen en de lezer krijgt een goed beeld van de problemen waarmee de teruggekeerde emigranten te maken krijgen en de dilemma’s waarvoor zij zich gesteld zien. Daarnaast zijn de psychologische analyses zeer interessant en heeft het verhaal een goede spanningsopbouw. Een boek dat een groot publiek verdient.
1	Volgens de informatie die de uitgever verstrekt, is dit boek een debuut. En wat voor een! Laura McHugh gebruikt haar eigen jeugd als basis voor dit verhaal en dat doet ze op een briljante manier. Het verhaal van moeder Lila, een weeskind, dat na vele omzwervingen via tehuizen in Henbane terecht komt, en dat van haar dochter Lucy die jaren later tracht uit te vinden hoe haar vriendin Cheri aan haar einde is gekomen. Het is ook het verhaal van de man die Lila naar het dorp haalt, de man met wie ze uiteindelijk trouwt en een aantal dorpsbewoners die zo hun eigen geheimen koesteren. Tot slot is het ook het verhaal van Henbane zelf, een dorp in de Ozarks. Vanaf de eerste pagina is het spannend, intrigerend en gevoelig. Het verhaal wordt vanuit het oogpunt van de diverse hoofdpersonen vertelt en springt dus ook heen en weer in de tijd. Dat maakt het er niet ingewikkelder op, integendeel. Deze manier van verhalen geeft een extra dimensie en werkt in elk geval in dit boek beter dan flashbacks. Dankzij het feit dat Laura McHugh haar eigen jeugd en het dorp waar ze toen woonde als basis heeft genomen, ademt het geheel veel authenticiteit uit. (Door: Jannelies Smit)
1	Dit boek is zo goed geschreven dat het verhaal als een film in mijn hoofd afspeelt. Het onderwerp is goed, het verhaal zit goed in elkaar en het blijft spannend tot het eind. Het plot is erg bijzonder dus ik raad iedereen aan om dit goede verhaal te lezen.
1	Ik vond het begin wat lastig om in te komen, omdat ik Incendio nog niet zo lang geleden heb gelezen. Vanaf het moment dat Speel met vuur verder gaat waar Indendio eindigde werd het een erg mooi boek. Vooral het deel dat zich afspeelt rondom Lorenzo in het verleden vond ik prachtig omschreven. Ik heb het met kippenvel zitten lezen, erg indrukwekkend. Het verhaal rondom Julia vond ik hier en daar wat vergezocht en ongeloofwaardig. Maar desondanks heb ik toch genoten van het boek!
1	Het verhaal gaat over een foxterrier die vertelt over zijn leven als emigrant, hollywoodster, circusartiest en als schoothondje van Hitler. Het is een heel slim hondje met bijna menselijke karaktereigenschappen. Ik wist eerst niet zo goed wat ik van het boek moest denken, maar naar mate ik verder las vond ik het echt een leuk boek.
1	dit boek vond ik zo leuk dat ik nu zit te popelen om deel 2 te lezen. ik ben zelf ook Harry Potter fan en dit is zo vol met magie!!! ik raad het super erg aan vooral als je van spanning en magie houdt!
1	Na lange tijd op mijn verlanglijstje van nog te lezen boeken heb ik het boek Tonio eindelijk gelezen. Van begin tot eind een prachtig verhaal wat het leven van Tonio beschrijft en het rouwproces van het plotseling verlies van de enige zoon van de schrijver en zijn vrouw. Ik vind het erg knap om de verschillende emoties zo goed te beschrijven. Daarnaast krijg je een goed beeld van wie Tonio was. Respect voor de schrijver!
1	Vrij uitzicht is een boek dat zó goed is, dat je je bijna niet kunt voorstellen dat het een debuut is. Na twee hoofdstukken MOET je gewoon verder lezen. De meeste thrillers kennen wel ' minder sterke delen' maar in Vrij uitzicht is daarvan geen sprake. Het is supergoed, het leest als een trein en het heeft een zeer verrassend einde. Op 2/3 weet je nóg niet wie die geheimzinnige in het chateau is. Echt heel knap gedaan door de auteur. Ik lees enorm veel thrillers, maar binnen het rijtje Nederlandse thrillerauteurs staat Vrij uitzicht zeker in mijn top-3 van best gelezen ooit! Een aanrader!
1	Dit is ongetwijfeld het beste wat ik tot hiertoe gelezen heb. Het is reeds bijna een jaar geleden, maar ik blijf de vergelijking maken met m'n huidige boeken en kan alleen maar zeggen dat dit een verbluffend staaltje van vakmanschap is. Als dit boek ooit een goede scenarist zou vinden dan wordt dit een gegarandeerd kassucces in de bioscoop. Spanning, drama, emotie, je kan het niet gek genoeg bedenken of het zit in dit boek. Hiervoor doe ik het uiteindelijk, lezen dan.
1	Ik kon dit boek niet wegleggen, ik leefde zo met Grace mee. Dit was mijn eerste boek van BA Paris en zeer zeker niet de laatste.
1	Dit is een heel goed boek met verrassende plotwendingen, interessante weetjes over kunt, architectuur en religie (of die weetjes echt waar zijn laat ik in het midden) en is erg visueel voorstelbaar. Deze zaken maken De Da Vinci code een superieur boek dat spannend is van begin tot einde! Een aanrader
1	"offerande" is het derde boek wat ik gelezen heb van deze auteur. omdat haar 2 andere boeken ontzettend goed waren kon ik het niet laten om haar eerste boek aan te schaffen en te verslinden. het verhaal verteld over Tora Guthrie die net op de Shetlandeilanden is komen wonen. haar paard overlijd en ze wil deze begraven op haar erf. tijdens de graafwerkzaamheden stuit ze op 'n lijk. het lijk van 'n vrouw waarvan het hart op brute wijze verwijderd is, net bevallen is geweest en wat later in het boek blijkt 2 keer overleden is. het gehele verhaal door weet Bolton op het moment dat je denkt hoe het in elkaar steekt 'n aanwijzing te geven die je theorie weer door elkaar hutseld. dit echt tot het einde toe. het verhaal is als 'n tapijt in elkaar geweven, elk los detail blijkt achteraf weer helemaal te kloppen. ooit is het wel wat ver gezocht en misschien niet helemaal geloofwaardig maar wel functioneel voor het verhaal, het is tenslotte maar 'n verhaal. het plot is niet echt origineel maar wel verrassend. Bolton schrijft als Koontz in zijn beginjaren en schrijft over onderwerpen als John Saul. ik kijk ondertussen weer uit naar haar volgend boek, mij heb je gewonnen
1	Dit vond ik een mooi boekenweekgeschenk. Het was een mooie levensgeschiedenis van een schrijver die koffie verkocht. Het bracht me in een andere wereld die ik helemaal voor me kon zien terwijl ik er nog nooit geweest ben. Aanrader.
1	Ik heb dit boek niet in deze vertaling gelezen, wel in die van Paul Claes en Mon Nys. Het is zeker niet mijn absoluut favoriete roman, maar Ulysses is wel het enige boek waar ik met veel genoegen regelmatig nog eens flarden uit herlees, bijvoorbeeld elke 16de juni (Bloomsday). Als je 't boek leest met de "handleiding" van Geert Lernout (Ulysses, een introductie, uitg. Ath. Polak & Van Gennep, 2002), dan wordt het boek een stuk toegankelijker en jawel, erg grappig, onderhoudend, intrigerend, ... Ulysses uitlezen maakt je toch een beetje een ander mens.
1	Echt een super leuk boek! Het is echt een kei tof boek! Het is zeker een echte aanrader. Zeer spannend met een kei leuk historisch verhaal. :) Zeker een boek om te pakken om verveling te voorkomen!
1	Ik vond het een mooi en prachtig boek. Het verhaal was pakkend en je komt er makkelijk doorheen!. Echt een aanrader als je van waargebeurde verhalen houdt!.
1	In een zeer ludiek verhaal worden allerlei wereldleiders en andere politieke figuren in een absurde confrontatie gebracht met de 101-jarige. De ene vreemde situatie volgt de andere in een snel tempo op met steeds een al even vreemde overgang naar de volgende. Jonasson maakt het een zeer vlot leesbaar boek door eenvoudig te schrijven en slaagt er toch in tussen de regels zijn onvrede/kritiek met de recente ontwikkelingen op wereldvlak te ventileren. De repetitieve ver(r)assingen missen soms wel het effect door gewenning bij de lezer waardoor je de indruk krijgt dat de auteur op automatische piloot begint te schrijven (misschien onder tijdsdruk om net de actualiteit zo recent mogelijk te kunnen opnemen) ... dat had net iets beter gekunnen. Voor één vrouwelijk hoofdpersonage maakt Jonasson een uitzondering nl. de Zweedse minister van Buitenlandse Zaken, Margot Wallström. Daar heeft de auteur blijkbaar wel het nodige respect en bewondering voor. Vermoedelijk terecht!
1	Hoewel ik niet tot de doelgroep behoor, heb ik het boek in een ruk uitgelezen. Ik vond het onderwerp intrigerend, en het is duidelijk dat de auteur zich goed heeft ingeleefd in zowel het onderwerp als de leefwereld van jongeren. Een aanrader. Ik wacht op het vervolg.
1	Ik heb meer boeken van Roos Boum gelezen, dit is de eerste thriller in boekvorm die ze geschreven heeft. Ze heeft al eerder spannende verhalen geschreven, die ook bekroond zijn... Haar schrijfstijl doet me denken aan Simone van der Vlugt, maar ik wil Roos Boum geen te kort doen. :-) Waar van der Vlucht redelijk analytisch schrijft, voegt Boum er een ontzettend gedetailleerd vermogen aan toe zich in te leven in de zieke gedachtegang van een seriemoordenaar. Stukje bij beetje geeft ze terrein vrij. Met een haast sadistisch genoegen beschrijft ze hoe de moordenaar een klein meisje weet mee te lokken, en hoe deze persoon zich in allerlei bochten wringt om het beste voor het laatste te bewaren. Want het kind moet dood, maar niet zomaar...het moet volgens een vast stramien. Ik heb het boek in twee dagen uitgelezen. Het is een echte page-turner. Ik ga geen details prijsgeven, je moet het boek zlf maar lezen... Dikke 4 sterren verdiend, Roos!Ik kijk uit naar je volgend werk. By the way, grappig hoe ze een van haar eerdere boeken, De mythe van Mellifera, terug laat komen in dit boek ....
1	Dit boek geeft een mooi tijdsbeeld van een gezin in een klein dorp eind jaren 70. In korte hoofdstukken, die verhalen op zich zijn, komen de karakteristieke hoofdpersonen goed tot hun recht. De vertelster, het 'derke' laat ons door haar ogen kijken. Tirannieke opa, het wat tragere zusje, moeder 'die niet veel kan hebben', 2 mislukte ooms, oma die niets in te brengen heeft en haar hele leven slooft voor haar gezin... De ruwe taalen de zo nu en dan behoorlijk dieronvriendelijke vertelsels dienen het verhaal ben maken het heel beeldend.
1	Geweldig goed, wat heb ik gelachen!
1	Op de valreep van 2017 lees ik de nieuwe vertaling van 'Do androids dream of electric sheep?' van Philip K. Dick. Vertaler Irving Pardoen boog zich over deze briljante toekomstroman uit 1968 en leverde een comfortabele, soepele vertaling af bij uitgeverij Lebowski. Het boek onderzoekt de verhouding tussen mens en machine, tussen leven en dode materie. Dick roept vragen op als: zal de mensheid tenonder gaan aan haar empathie of vernietigingsdrang? wanneer is een machine of een androïde robot humaan genoeg om er liefdevol mee om te kunnen gaan? kunnen androiden tot mensachtige emoties in staat zijn of zijn dit synthetische substituten voor emoties? Kortom: deze roman van Philip Kindred Dick is bijna 50 jaar na verschijnen nog steeds een fantastisch boek.
1	Ik vond De Chirurg een heel spannend boek! Tess Gerritsen zuigt je meteen in het verhaal met haar medische details. Ik hou daarvan! Het verhaal is heerlijk luguber en blijft spannend tot het einde! In één keer uitgelezen.
1	Prachtig boek waarin de relatie tussen moeder en twee dochters wordt beschreven. Of ik moet zeggen juist het gebrek aan verbondenheid tussen hen wat langzaam aan verbeterd in het verhaal. De reden hiervan? Dat moet u echt zelf lezen. Het is een ontroerend, mooi en soms zelfs een droevig verhaal.
1	Toen ik deze bundel onder ogen kreeg, was ik aangenaam verrast door de diversiteit van de gedichten. Er is nog iets wat deze dichtbundel bijzonder maakt; de gedichten blijken jongeren aan te spreken, ook jongeren die totaal niet geïnteresseerd zijn in gedichten. Wat ikzelf ook leuk vind is dat deze dichteres nieuw is. Je ziet jarenlang dezelfde bekende dichters in de boekhandel 'liggen'. Op zich niets op tegen, maar je wilt ook wel 'ns werk van een nieuwe dichter(es) lezen.
1	een 8- voor 'Noem mij maar Percy D'Arezzo Y Mac Shimonoseki', dat ik las als tweede deel van de bundel 'De eilanden van de avond'. Ook dit boek kenmerkt zich door de ongeremde verbeelding van Tais, die met ogenschijnlijk gemak de meest vreemde wereld uit zijn hoge hoek tovert, voorzien van kleurrijke details, die ook nog eens lijken te passen, en voor een groot deel ook nog eens een zekere wetenschappelijke geloofwaardigheid. Zijn taalgebruik past bij die verbeelding, evocatieve woorden, maar geen overdreven lange zinnen of ingewikkelde constructie. Niet mooischrijverij om de mooischrijverij, maar werkelijke versieringen in de vorm van taal met als doel de lezer te betoveren. De verhalen zijn ook niet langer dan ze moeten zijn, bevatten geen onnodige uitwijdingen en bouwen op zorgvuldige wijze op naar het slot, dat eigenlijk bijna altijd onverwacht is, maar kloppend. Tais schaamt zich er niet voor dat in zijn verhalen de ideeen het belangrijkst zijn, precies zoals het hoort in het genre. Dit is eigenlijk een 'moziekroman' - een roman vertelt in de vorm van losse verhalen. Het volgt de Percy uit de titel (volgens mij heb ik in een ander kort verhaal zijn einde gelezen), die door zijn vader als erfgenaam wordt benoemd, ook zijn schulden blijkt te hebben overgenomen en zich daarom maar uitgeeft als de held die zijn vader in werkelijkheid was. Allerlei buitenaardsen doen een beroep op hem, maar het is slechts met dom geluk en de hulp van de vindingrijke Alfven dat het goed komt. Een parade van fascinerende werelden (De Schachten op 'Isabel-is-een-feeks' zou ik zelf wel willen verkennen) en buitenaardse levensvormen, en een niet bijster snuggere hoofdpersoon. Ik vond deze verhalen uiteindelijk echter allemaal een beetje op elkaar gaan lijken, met steeds dezelfde toon, en de ontknopingen hadden wat scherper aangezet kunnen worden. Ook vond ik Percy misschien voor 1 verhaal een interessante hoofdpersoon maar hij begon me eigenlijk steeds meer te vervelen. Bij het laatste verhaal was ik pagina's aan het tellen. Hoewel bijvoorbeeld op Pluto helium tegen muren opkruipt en slim gebruik wordt gemaakt van supergeleiders om warmte af te voeren, vond ik de wetenschap in deze verhalen over het algemeen minder sterk toegepast. Het was meer 'science fantasy' dan 'harde SF'. Zoals ik zei, niet helemaal mijn favoriete genre en niet het type hoofdpersoon waar ik graag over lees. Maar ik weet dat anderen gezegend zijn met andere voorkeuren, dus er zullen lezers zijn die meer dan ik zullen smullen van de lotgevallen van Percy Darezzo en nog wat.
1	Een leuk boek met ontzettend veel humor uit een gemiddeld gezin. Een echte aanrader. Ik heb enorm om de nuchtere moeder moeten lachen.
1	Heel leuk boek, het is spannend, niet echt heel eng, een beetje romantisch en heel krimi-achtig! Helemaal geweldig, ook omdat het in de ik-vorm is geschreven! I love it!
1	Heerlijk. Het begin beloofd meteen een goed vervolg op de eerste 2 delen. Ik heb er weer van genoten. Snel, spannend top.
1	Mijn reis met Jake is het debuut van Morgan Matson. Dit boek leest echt als een trein en ik vond het echt jammer toen ik het uit had. Ik had nog een stukje verder willen lezen over wat er verder nog zou gebeuren. Een echte feelgood boek. Deze schrijfster zal ik zeker in de gaten houden!
1	Goed. Naast het verhaal krijgt men ook info over de Aboriginalcultuur. Leuk meegenomen. Het verhaal zit zelf goed in elkaar en is spannend tot het einde. Men valt ook van de ene verbazing in de andere. Robust van handeling, scherp van dialoog, en met kleurrijke locaties vol sinistere figuren(kaft). Dit is juist.
1	Mooi taalgebruik. Verhaal boeiend en meeslepend. In één adem uitgelezen. Ben benieuwd naar andere boeken van haar.
1	Dit was weer zalig leesvoer! De manier waarop Robin Hobb de wereld van FitzChevalric beschrijft geeft mij het gevoel dat ik er bij ben. Ik heb genoten van elke pagina en popel om aan deel 2 te beginnen.
1	Wat een verschillende meningen, ik vond dit boek fantastisch! Ik had weer niet zoveel met In vreemde handen dus begon een beetje sceptisch aan dit boek maar ik vond het erg mooi en krijgt absoluut een top 10 plek!
1	Het was het eerste boek wat ik las van Crichton maar dit is echt een aanrader. Ik vind het een spannend verhaal maar vooral de gegevens die echt zijn en die het verhaal ruggesteun geven vond ik zo verbijsterend dat je nu een totaal andere kijk krijgt op de theorie van opwarming van de aarde. Maar vooral de bedenkingen die de auteur zelf heeft en die op het eind van het boek een epiloog vormen die mij zelden zo geboeid heeft. Vooral de link die hij legt naar de gevolgen van eerdere theorieen gedaan door politici , wetenschappers en beroemdheden. De theorie over eugenetica, die hij schitterend ontleed , heeft bij mij toch enige verbazing en vooral ongeloof gewekt.
1	Nu is het weer de laatste dagen erg jantje huilt, jantje lacht met het gevolg dat ik regelmatig werd natgeregend, gehageld en zowat van de scootmobiel werd afgeblazen tijdens het hond uitlaten. Dit weer vraagt om een roman. Dus lekker opgekruld bij de kachel heb ik Een goede vrouw van Daniëlle Steel gelezen. Een hele fijne, goed lezende roman over een sterke vrouw die wel heel veel voor haar kiezen krijgt. Het schetst ook een mooi tijdsbeeld ten tijde van de ondergang van de Titanic en de eerste Wereld oorlog en hoe men tegen vrouwen en mannen aankeek in die dagen. Ik heb hem in iedere geval heel graag gelezen. De vier sterren zijn voor mij echt verdient.
1	Als in het vondelpark een meisje van 15 en blond op brute wijze wordt vermoord. Gescalpeerd wordt rechercheur Britt Franken op de zaak blond 15 gezet. Blond 15 is dan ook een gruwelijke thriller en het verhaal wordt met veel vaart verteld. Het verhaal zit dan ook goed in elkaar voor een overigens niet al te dik boek en bevat het alle elementen die je in een thriller mag verwachten. De personages zijn goed uitgewerkt en komen in het verhaal goed tot leven. Kortom, een boek dat je in no time uit hebt en zeker de moeite waard is om gelezen te worden.
1	Ik kan niet anders zeggen dan een ERG goed Boek
1	Ik mocht het boek van Carla de Jong vooruitlezen en ik heb het verslonden. Ik ken Carla's eerdere werk binnen het spanningsgenre en ik was benieuwd naar deze roman van haar hand. Het is een verhaal uit haar eigen familie, echte feiten vermengd met fictie en het is levensecht neergezet. Je waant je in Friesland, in de jaren dertig, maar Carla neemt je net zo gemakkelijk mee naar het heden als we kijken naar de jongere generaties van de familie. Een familie neerzetten met de juiste dynamiek en genetische trekjes is erg moelijk, laat staan over generaties heen, maar dat is in 'Geheim leven' erg goed gelukt. Je ziet de mensen voor je en leeft met ze mee. Daarnaast is 'Geheim leven' ook erg spannend, als de gang van zaken langzaam wordt ontrafeld. Met cliffhangers en flashbacks weet Carla je 450 pagina's vast te kluisteren aan dit fascinerende verhaal. Knap werk en wat mij betreft een echte aanrader.
1	Suzanna Jansen volgt 5 generaties van haar familie. Het leven van haar voorouders blijkt heel anders verlopen dan zij verwachtte. Een geschiedenis over armoede, gestichten en over gebrekkige opvang en hulp door de eeuwen heen. Een interessant boek.
1	Ja ik ben echt heel positief over dit boek. Ik las de achterkant en dacht meteen hmmm wat zou er aan de hand zijn in dit verhaal. Nou vond het echt enorm interessant en spannend! Ik heb heel vaak op het puntje van mijn stoel gezeten en een slapeloze nacht gedraaid omdat hij uit moest hahah. Dikke aanrader. Heb het boek ook aan mijn vrienden gegeven en die vinden hem ook enorm spannend.
1	Voor het eerst een Novelle gelezen en wist niet goed wat er van te verwachten. Een boekje met een prachtige cover. Een novelle is een klein boekje en ik vind het dan ook knap van de schrijfster dat er toch een mooi verhaal met een duidelijke boodschap in zit Ik ging er van uit dat het vooral over de muziek zou gaan. Dit speelt wel een rol in het boekje maar het ging meer over de relatie tussen Helle en haar man Frank. Het gaat over Helle die druk aan het repeteren is met het koor voor het Weinachtsoratorium. Als het zover is wil Helle indruk maken op haar man. Wel heeft ze haar man en zoon een beetje verplicht om te komen kijken. Als ze na de voorstelling haar man wil opzoeken is deze al verdwenen en naar huis. Helle is boos en vreselijk teleurgesteld. Voor mij begint hier het verhaal pas echt voor mij en wordt de boodschap duidelijk. De relatie blijkt niet zo goed en stabiel te zijn als zij wel dacht en je voelt tijdens het lezen de worsteling van Helle. Het verhaal heeft een duidelijke boodschap voor mij. Een vrouw met het zogenaamde nestsyndroom en hoe daar mee om te gaan. Het boekje las lekker weg en ik geef het graag 4 sterren
1	Het was wennen om een verhaal als script te lezen, maar daarna las het als een trein. Wederom een intrigerend en vasthoudend verhaal. Het had mij net zo in de greep als de voorgaande delen. Ook een mooi vervolg, wat goed aansloot op de rest van de serie. De karakters zoals Harry, Ron en Hermelien zijn nu volwassen, maar weinig veranderd en daardoor herkenbaar. Mooi om de relatie tussen Harry en Draco te zien veranderen door de vriendschap van hun zonen. Van mij mag J.K. Rowling nog verder schrijven.
1	Dit boek heb ik in meerdere klassen voorgelezen. De leerlingen vonden het een spannend verhaal. De cliffhangers doen het goed: het ene hoofdstuk lees je vanuit de jongen en het andere hoofdstuk lees je vanuit het meisje. Je stapt na een hoofdstuk dus over naar een ander verhaalperspectief en blijft met vragen zitten. Hoe gaat het nu verder met haar? Wat gaat hij nu doen? Zo wordt de spanning opgebouwd en wil je wel verder lezen. Leerlingen vinden het boek ook leerzaam, omdat ze dingen leren over epilepsie. Maar ook over trauma's en het verwerken daarvan. Het boek levert genoeg gespreksstof op!
1	Ik heb al best veel boeken van Kristin Hannah gelezen, en ook deze heeft me weer niet teleurgesteld.Gewoon prachtig, Zodra Julia terug keert naar waar ze is opgegroeid komt ze in een wereld vol emoties terecht,ze heeft haar eigen probleem nog niet verwerkt of ze word al opgezadeld met het volgend probleem,een zwaar verwilderd meisje ,waarvan niemand weet waar ze vandaan komt of wat ze heeft meegemaakt.Ooit heb ik eens een film gezien dat ook over een verwilderd meisje ging “Tinke”ook de film greep mij toen erg aan.Maar in een boek maak je je eigen personages en zit je in je eigen verhaal,waardoor ik helemaal van de wereld was en alleen maar wilde doorlezen en niets anders.Dit is ook zo’n verhaal dat als ze over een paar jaar vragen “ken je dat boek van het wolvenmeisje”? dat ik het zeker kan navertellen.
1	Dit boek verdient tien sterren en zou verplichte literatuur moeten zijn voor allen die begaan zijn met de wereldproblematiek. Wat hier beschreven wordt tart alle verbeelding en is het toppunt van menselijke gruwelijkheid. Het meest ontgoochelende, aan deze uiteenzetting van deze massaslachtingen in Rwanda en omgeving, is dat dit gesteund wordt door onze westerse regeringen. Amerika, Engeland om de als meest betrokkene staten maar te noemen. De schrijfster heeft zeer veel moeten doorstaan en is op sommige ogenblikken maar net ontsnapt aan aanslagen op haar leven. Daarom al verdient dit boek gelezen te worden. Natuurlijk zijn er door de eeuwen heen en door verscheidene volkeren massaslachtingen bedreven, o.a. nazi- Duitsland als meest beschrevene, maar dit is van een andere orde. Wanneer er in Afrika iets gebeurd wordt er door onze westerse brillen maar mondjesmaat aandacht aan besteed en dat is toch een bedroevende zaak. Vergeet ook de bijna uitroeiing van de Herero's waarin Winston Churchill zeker geen bijrol heeft gespeeld in deze zaak. Wie het boek ERGER DAN OORLOG van Daniel Jonah Goldhagen heeft doorworstelt zal al meer begrijpen hoe het komt dat deze tragedies blijven duren en nooit zullen verdwijnen.
1	Realistisch, spannend, bloedstollend. Zo kun je Vogelman van Mo Hayder in drie woorden samenvatten. Dit boek leest als een film...het bevat prachtige personages (je leeft helemaal met ze mee) en het zit vol vaart en spanning. Door de perfect getimde cliff hangers blijf je doorlezen en is de spanning soms om te snijden. Gelukkig is er al een 2e deel van deze prachtige thriller.
1	Geweldig, alleen het voorwoord van de schrijver al: "zorg dat je zand tussen de pagina's krijgt". Een luchtig boek, zonder simpel te zijn. Afgewisseld met culinaire feitjes zonder irritant te worden. Hard genoeg voor de doorgewinterde thrillerfanaat. Ik waande me op de bovenwindse eilanden... moeilijk om weg te leggen.
1	Een nog spannender boek als deel 1. Een aanrader! nu maar weer wachten op de vertaling van deel 3.
1	Nadat ik eerst Blinde razernij gelezen had, ben ik dit weekend begonnen aan Duister kwaad. Ik kan alleen maar opmerken dat dit boek nog beter is dan Blinde razernij. Het boek is dermate goed opgebouwd dat het in een keer wil uitlezen. Alex Kava staat vanaf nu op mijn lijst van schrijvers waarvan ik ieder boek wil lezen. Ben benieuwd of De val ook zo goed is.
1	Ik zou zeggen laat het je opgroeiende dochters niet lezen, het kan ze de verkeerde ideeën geven over wat ze moeten doen met hun leven. Aan de andere kant, het kan ze ook inspireren. Als te dikke lelijke Johanna geboren in Engeland in de jaren 80 met de hele familie in de bijstand kan ontsnappen aan haar voorspelbare toekomst dan moet het met de dochters van nu ook wel lukken. How To Build a Girl deed me denken aan Adrian Mole en Bridget Jones maar dan ruwer en doordrenkt met sex en alcohol. Onzekere tiener Johanna gooit het roer drastisch om en neemt de alterego Dolly Wilde aan. Als Dolly start zij een carrière als muziekcriticus voor een tijdschrift dat niet gelooft in opbouwende kritiek. Ondertussen maakt ze zich zorgen dat een verkeerde opmerking van haar doorgeklikt zal worden aan de gemeente, met alle gevolgen voor de uitkering van haar vader. Aan het einde van het boek komt Dolly tot de conclusie dat het neersabelen van beginnende bandjes niet haar ideaal is, dan mag ze van Moran naar een concert van Take That en krijst ze samen met alle andere aanwezige pubers haar longen uit het lijf. En dat heeft ze verdiend. Johanna bewijst namelijk dat ze doorzettingsvermogen en lef heeft, ze is bovendien ondanks haar grote mond lief en lichtelijk onzeker. Het is jammer dat volwassen Johanna in de laatste pagina's overneemt en opeens wel heel erg filosofisch wordt. Hopelijk maakt Moran dat goed met deel twee. Ik wil graag weten hoe het verder gaat met Johanna, de liefde en muziek.
1	In een kort tijdsbestek vinden er voor de kusten van Frankrijk, Italie en Spanje aanslagen plaats waarvan sportduikers het slachtoffer zijn. Hoewel harde bewijzen niet voor het opscheppen liggen, concludeert PADI, s'werelds grootste organisatie op het gebied van persluchtopleidingen, dat de aanslagen expliciet tegen hen gericht zijn. Jens Hamann, een uiterst ervaren PADI instructeur, wordt op pad gestuurd om de dader op te sporen en te stoppen. Een boeiend gevecht met daarin een wisselende rolbezetting van kat en muis, ontpopt zich. Tijdens de slotscene moet de lezer zichzelf dwingen adem te halen, zo zinderend is het. Dodelijke stijging is evenals Hammerhead een fantastische thriller. Vooral in Dodelijke stijging is het woordgebruik fenomenaal, een ervaring die iedere leesfanaat moet ervaren. Naar mijn bescheiden mening is Paul Goeken op dit moment de meest getalenteerde Nederlandse fictie schrijver.
1	In 1 adem uitgelezen echt alles zit er in romantiek spanning zeer aan te bevelen
1	Mooi en prettig geschreven historische roman. Jacoba van Beieren is een dame met een uitgesproken sterk karakter, een dame om rekening mee te houden. In het leven van Jacoba spelen items een rol die ook van deze tijd zijn zoals liefde, onrecht, verlies, moeder/dochter relatie. Heb erg genoten van het boek.
1	Weer een goed boek van Helen Vreeswijk met wederom een actueel onderwerp namelijk alcohol verslaving. Al haar boeken lezen prettig ongeacht het onderwerp, alleen spreekt het ene onderwerp meer aan dan het ander maar dat is een kwestie van smaak natuurlijk. Ik vind ook dit boek absoluut weer de moeite waard, vier dik verdiende duimen van mij!
1	De platen zijn wat ouderwets, maar wat een mooi beeldend verhaal. Super mooi! Zo zou je veel meer boeken voor kleuters willen hebben. Zodat ze lekker 'zelf' kunnen lezen!
1	Direct vanaf het moment dat je eraan begint word je meegenomen in het verhaal. Je wilt het in een ruk uitlezen. Het is minder futuristisch dan de titel suggereert. De verhaallijnen zijn goed te volgen. En de belevenissen en ervaringen van de biomens die wel onbedoeld bewustzijn heeft zijn wonderbaarlijk beschreven. De auteur is er zeer goed in geslaagd om dit bijzondere wezen een karakter te geven. Zonder moeite verplaats je je in een situatie waarin je zelf een gekloond wezen zou zijn. Na afloop verlang je naar een vervolg. Wat gebeurt er met de eigenaar en oprichter van de kloon-fabrieken? En hoe vergaat het Maaike? Het zet je ook aan het denken. Hoever willen we gaan met klonen en DNA technologie? Een bijzonder verhaal met een zeer actueel thema. Een echte aanrader voor wie van spannende boeken houdt.
1	Van het begin tot het eind leest dit boek, wat zich aan het begin van onze beschaving afspeelt, als een 'trein' of, een beter metafoor ten opzichte van dit verhaal, een 'zeilboot'. De reis verloopt eerst spoedig en prettig, maar gaandeweg zijn er wat obstakels te overkomen, waardoor de hoofdpersoon al zijn zekerheden verloren en overboord ziet gaan, letterlijk en ook weer figuurlijk. Het enige wat overblijft is de wijsheid en herinnering. Ik vond het boekje ook heel grappig en relativerend om te lezen. Velen onder ons zijn naarstig op zoek naar wijsheid als bezit, terwijl de wijsheid gewoon voor het oprapen ligt als je verder kijkt dan je dwaze neus lang is.
1	Deze tragikomische roman over polygamie is eigenlijk door te trekken naar relaties in het algemeen, over de afstand die er tussen mensen binnen een relatie altijd zal blijven bestaan. Het knappe is dat Brady Udall nooit expliciet kritiek levert op de polygamie, maar toch indringend en invoelbaar maakt wat een verschrikkelijke constructie het eigenlijk is. En dan niet alleen voor de vrouwen die smachtend wachten tot ze eindelijk aandacht zullen krijgen, maar evenzogoed voor de man des huizes, Golden Richards, die gevangen zit in een huwelijk waar hij alleen maar op zoek is naar een stukje privacy.
1	Wat zou jij doen als er een mogelijk dodelijk virus uit breekt. Niemand weet hoe het exact verspreid wordt, niemand weet hoe te voorkomen dat je er door in vlammen op gaat. Niemand behalve de mensen die de oplossing vinden. Maar de rest van de wereld brand en leeft in angst. Waartoe zijn mensen in staat? Dit boek laat prachtig en gruwelijk zien waartoe mensen in staat zijn. Hoe raar de menselijke geest kan reageren en hoe groot de kracht van een meute is. Mooi verhaal spannend tot het einde, zeer zeker een aanrader!
1	Zevende deel van de Serie Q, allemaal even goed. Je leert de hoofdrolspelers steeds beter kennen, hiervoor is het wel belangrijk dat je de delen in de juiste volgorde leest. Dit deel zit vol met verschillende verhaallijnen die allemaal iets en soms ook niets met elkaar te maken hebben. Bijna 500 bladzijdes spanning en dramatiek in een woord Geweldig!
1	Een lekker vlot lezend tussendoortje (108 pagina's); vol herkenning - zelf ook uit '84 - en vol verbazing - wat een gevoel voor drama ;-) - gelezen. Je krijgt een kijkje in het dagboek en daarmee in het hoofd en leven van Raoul de Jong; een puber die de overgang maakt van basisschool naar middelbare school. Kort maar krachtig & grappig komt allerlei pubersores aan bod.
1	Geafficheerd als een misdaadroman, maar zo ervaar ik dit boek toch niet helemaal. Meer als een kroniek over een kinderloos gebleven huwelijk. De man en vrouw raken betrokken bij een misdaad en beurtelings wordt het verhaal vanuit hun perspectief verteld. Prettige schrijfstijl, als altijd bij 't Hart.
1	Ik won onlangs het boek en alleen al de (vernieuwde) cover sprak mij erg aan. Ondanks de 334 pagina's las ik het toch uit in twee dagen. Simone Grimberg zet een ijzersterk realistisch verhaal neer, waardoor je niet ontkomt aan enkele korte nachten. Willens nillens móet je doorlezen. De schrijfster slaagt er zelfs in de spanning- die er toch al van in' t begin goed in zit- op te drijven tot en met de laatste bladzijden. Ze hanteert hierbij een zeer vlotte schrijfstijl, weinig personages en soms heel korte hoofdstukken. Het 'denken' van de hoofdpersoon wordt steeds in cursief weergegeven, wat het lezen nog wat spannender maakt. Dé verademing komt pas helemaal op het laatst. Het is een erg actueel en realistisch verhaal. Blijft hangen !!!
1	Als je een recensie leest denk je altijd dat die geschreven is door iemand die er meer verstand van heeft dan jezelf. Na het lezen van de roman Moro-reflex en de daarover verschenen recensie van Crimezone, denk ik dat ik het echt beter weet. Je leest spannende boeken, je vergelijkt spannende boeken en bij Moro-reflex kreeg ik het idee dat de schrijver weet waarover hij schrijft, precies schrijft zoals hij dat wil en laat dat nu zo zijn dat het bij mij overkomt als heel goed, heel spannend en vooral ook heel literair. Die hoef je niks meer te leren en in die zin: hij heeft ook geen recensies nodig van mensen die alleen maar denken er meer versyand van te hebben.
1	In "Alles verloren" wordt de vluchtelingenproblematiek goed beschreven, zonder belerend te zijn. Vaak weten we maar de helft van het verhaal, door het lezen van dit boek zijn er toch elementen naar voor gekomen die ik niet echt wist. Het verhaal van Soumaya zou waar kunnen zijn, spijtig genoeg. Enkel de vergaderingen in Brussel zijn bij momenten iets te langdradig, maar gelukkig zijn dat maar enkele passages. Graag gelezen.
1	In het begin had ik moeite om in het verhaal te komen, maar ongeveer op de helft had het mij te pakken. Ondanks dat ik doorhad hoe het in elkaar stak was het een super spannende thriller.
1	Ook van dit vierde deel heb ik weer heel erg genoten. Het zijn lekkere tussendoor boeken. Niet ingewikkeld alleen lekker ontspannend lezen. Echt heerlijke boeken dit. Vooral het feit dat het zich ver in de toekomst afspeelt. Je kunt alleen wel merken dat J.D. Robb (Nora Roberts) dit boek al in 1996 heeft geschreven. Wat haar toen al een heel technisch hoogstandje leek, is nu eigenlijk al heel ouderwets. Als wij nu zeggen dat we een nieuwe video hebben gekeken worden we voor gek verklaard. Bijna iedereen kijkt nu Blue Ray en 3D, of in ieder geval DVD maar toch echt geen video meer. Best wel grappig als je zulk soort dingen tegenkomt.
1	Eerst was ik verbaasd dit boek op Amazon.de aan te treffen. Bij onderzoek blijkt dat het een hernieuwde uitgave is van De Spiegel van Ise, van dezelfde schrijver onder een andere naam. Bij navraag blijkt de Amerikaanse uitgever failliet te zijn gegaan. Wat het boek zelf betreft is het zo te zien opgefrist en is de vertaling uit het Engels een stuk verbeterd. Wat het verhaal zelf betreft is er niets veranderd. Ik ben nog steeds diep onder de indruk ervan. De opbouw, de karakters, de verhaallijn, het plot. Het leukst vind ik het meedenken met de hoofdpersonages over een oplossing van het mysterie dat tot mijn verrassing op feiten blijkt te zijn gebaseerd. Het geeft een zeer gedetailleerde beschrijving van hoe sommige dingen in Japan werken, de religie en de adembenemende natuur die mij uitnodigt om er zelf heen te reizen en de plaatsen die in het boek beschreven worden, te bezoeken. Alles bij elkaar een stevige aanrader.
1	Een boek met een prachtig eind. Dat eind alleen is het al waard om je door de bijna 500 pagina's heen te worstelen. Want dat was het wel, een worsteling. Het begin van dit boek is bijzonder, maar na een paar hoofdstukken lijkt het verhaal helemaal nergens heen te gaan. Omdat ik van een andere lezer begreep dat ik echt nog even vol moest houden, heb ik dat maar gedaan. En gelukkig maar, want het eind... Ja, dat eind, dat is prachtig!
1	Wat een heerlijk boek weer van Slaughter. De rol van Sara is in dit verhaal wat kleiner, het gaat voornamelijk over Lena en Frank en hun ingewikkelde relatie, maar dat mag de pret niet drukken. Will Trent's personage wordt steeds verder ontwikkelt en het begint voor mij een bijzonder sympathieke figuur te worden, al mis ik Jeffrey nog steeds. Spannend verhaal wat bijzonder vlot leest, ik ben zeer benieuwd naar de volgende...
1	Wat een heerlijk verhaal.Een man in zijn eer gekrenkt ,door zijn vrouw op straat gezet besluit wat aan zijn uiterlijk te doen zodat hij wat opvalt bij de vrouwen.zoiets kost natuurlijk geld,geld dat hij niet heeft dus verkoopt hij zijn hebben en houden en besluit huurmoordenaar te worden nadat hij een paar vrouwen hoort zeggen dat ze er wel wat geld voor over hebben mochten ze daardoor van hun echtgenoot afgeraken.De zaken gaan goed en toch word hij ontdekt.Het verhaal kent een verrassend einde dat had ik niet zien aankomen,goed bedacht door de auteur.
1	Een boek dat je tot diep in de nacht wakker houdt. Onmerkbaar wordt het steeds gruwelijker. Geweldig debuut. Hopelijk houdt de auteur de kwaliteit hoog.
1	Een zeer mooi geschreven verhaal over twee mensen die elkaar door de oorlog zijn kwijt geraakt en na negen jaar proberen er alsnog het vuur in te krijgen.Dit boek bevat ook achteraan hetzelfde verhaal in het Duits.
1	Het leuke aan dit boek is dat een aantal sprookjes verweven in één verhaal terugkomen. Het verhaal is daardoor direct herkenbaar en heeft het een lage drempel. Voor mij had het wel creatiever mogen zijn. Ook zit er een wrede passage in die ik niet fijn vond om te lezen. In de tekst komt een soort Oud Hollands voor dat ik leuk vond en origineel. Het verhaal werd daardoor natuurlijker. Verder leest het verhaal vlot weg en tot het einde was ik benieuwd naar de afloop.
1	Het nieuwe boek van Carla de Jong kon ik niet wegleggen, het is lang geleden dat ik een boek in één ruk heb uitgelezen. Nooit meer regen is zo'n boek. Spannend tot de laatste bladzijde, maar ook met rake typeringen van de karakters, fijne dialogen en een geweldige couleur locale. Lezen!
1	Prachtig geschreven relaas over de ervaringen van een jonge Italiaanse vrouw tijdens de Holocaust. Zonder opsmuk verteld, waarbij haar eigen gevoelens bij alles wat ze meemaakt het uitgangspunt is. Het levert een beklemmend en ontroerend boekje op. Echt een aanrader! Dus op naar De Slegte, want daar ligt het al enige tijd voor een habbekrats in de rasmj. Zonde, maar daardoor kan iedereen het ook kopen en lezen!
1	Doema was lid van een groep artiesten die optraden in Het Witte Paard, een zaal waar men elke zomer kan genieten van een dynamisch spektakel door middel van zang en dans. Naast de moord op het meisje worden Van In en Versavel geconfronteerd met het drugsmilieu dat zich in Blankenberge vestigt. Er is een lading drugs met giftige, zelfs dodelijke samenstelling op komst via de haven. Van In wil verhinderen dat deze lading nog meer slachtoffers maakt. Het onderzoek verloopt echter niet van een leien dakje. Van In komt in contact met de geheime drugsdienst met aan het hoofd Eagle One, alias Dirk Mus. Bij aanvang loopt de samenwerking stroef, na een nadere kennismaking is er toch verbetering waar te nemen. Pieter krijgt hem zelfs zo ver op een morgen een Duvel te bestellen in het café The Place to Be, een plaats die opduikt tijdens de zoektocht naar de dader. Van In is dan ook verlekkerd op Duvels en sigaretten. Hogere machten treden op tijdens het onderzoek, iets waar Pieter Van In een hekel aan heeft. De man die het lichaam van Doema heeft gevonden, blijkt een vriend te zijn van procureur Beekman. Dit bemoeilijkt de situatie. Van In schakelt Hannelore Martens, zijn echtgenote, in om meer te bereiken. Haar charmes weten procureur Beekman te verleiden.
1	Jan Guillou heeft dit vierde deel van de serie "de grote eeuw" vanuit het gezichtspunt van Lauritz geschreven. Het speelt zich af in de jaren van de Tweede Wereldoorlog. Lauritz is nog steeds erg Duitsgezind en wanneer hij over de oorlog leest, doet hij dit het liefst in een Duitsgezinde Zweedse krant. Guillou noemt in dit boek een aantal oorlogsmisdaden die door de geallieerden zijn gepleegd. Allereerst Rusland dat een aantal massamoorden heeft gepleegd waar de Duitsers tijdens hun opmars op stuitten. De Britten en Amerikanen bombardeerden in februari 1945 Dresden. Dit bombardement is nog steeds omstreden. Lauritz ziet de Engelsen en Amerikanen als de slechterikken tot hij er achter komt wat er in de Duitse concentratiekampen is gebeurd. Zijn familie is verdeeld over hoe de oorlog moet verlopen. Zijn dochter zit in het verzet en ook andere familieleden zijn op de hand van de geallieerden. Wat opvalt is dat Lauritz een stuk milder is geworden en minder snel oordeelt over het leven en handelen van anderen in zijn omgeving. Zweden weet tijdens de oorlog neutraal te blijven maar voelt wel de dreiging van de Russen, mochten ze Duitsland verslaan. Ondanks de Zweedse neutraliteit treft de oorlog de familie en vooral Lauritz hard.
1	De kracht van Rimbaud is dat hij taal neer weet te zetten als een hallucinante nachtmerrie van associaties en beeltenissen. Iedereen die wel eens een glaasje teveel op heeft - en daarbij de dag erna, met kater en koppijn, zijn of haar eigen handelen vervloekt- zal een punt van herkenning vinden in het gedicht. Ergens tussen een lofzang op je eigen lichaam afbreken met koning alcohol én een larmoyante klaagzang om hoe verslaving ons doet verdrinken in zijn absurde logica.
1	Weer een geweldig vervolg van de dodenrijk serie! Bloedstollend spannend en mysterieus. Ik ben echt gek op haar thrillerboeken.
1	Een verhaal vormgegeven door kortere fragmenten, die wel met elkaar in verband staan. Als rode draad een relatie tussen twee jonge mensen. De hoofdpersonage geeft de lezer een aantal keren een terugblik op zijn eigen jeugdervaringen. Het verhaal op zich heeft mij niet zo kunnen raken, maar opnieuw was het de schitterende schrijfstijl van deze auteur die boeide. Een tijdsbeeld wordt door hem wel goed neergezet.
1	Op een mooie wijze geschreven. Ik heb veel geleerd over hoe het toen is gegaan in Indonesië. Leuk is dat je de plekken waar het zich heeft afgespeeld kunt opzoeken in o.a. maps. Ook filmpjes over de hoofd persoon staan op YouTube. Dit alles geeft een extra dimensie.
1	Het Brussel syndroom via Hebban gelezen in ruil voor een recensie. Een boek waarin vanuit diverse personages het verhaal wordt vertelt. Zes ontvoerde eurocommissarissen en een journaliste, een onderhandelaar en de president van de EU krijgen gelijktijdig een mail : hoe kan de Eu het vertrouwen van haar kiezers terugwinnen. Het schakelen tussen de personen is even wennen maar het verhaal boeit en is op een aantal momenten heel spannend.Je wil doorlezen. Dit vind ik naar het eind van het boek wat minder worden. Het wordt wat snel afgemaakt naar mijn idee. Desalnietemin een boek waar ik heel erg van genoten heb.
1	Door de mindere recensies dit boek lang laten liggen. Omdat ik het volgende boek van Elizabeth George wel graag wilde lezen en ik de juiste volgorde wilde aanhouden eerst "Verloren Onschuld" gepakt. En.........ik heb weer genoten van Barbara Havers, van Inspecteur Lynley, van de fijne manier van schrijven, van de sfeer in het boek en ook zeker van Lucca (Italië). Van het "Italiaans" af en toe heb ik totaal geen last gehad. Er werd duidelijk aangegeven wat bedoeld werd en het gaf wel de Italiaanse sfeer weer. Het plot (of eigenlijk 2 plots) had wat mij betreft iets minder uitgebreid gemogen en dan vooral het tweede gedeelte. Maar ik heb weer erg veel leesplezier gehad en kan binnenkort door naar een volgende "Elizabeth George".
1	Ik moet nodig deze serie herlezen. Deze serie vind je leuk of verschrikkelijk. Zelf vind ik het geweldig. Door deze serie ben ik van lezen gaan houden. Het verhaal gaat verder met bella en welke keuzen moet maken. Ik ben de kleine details vergeten. Maar ik weet dat ik het een goed boek vond. Als ik het ga herlezen dan doe ik een echte rencensie.
1	Mijn eerste boek van Gillian King en blij dat ik kennis heb gemaakt met deze schrijver. Een heerlijk feelgood boek! Het verhaal draait om drie personen. Thijs, Roos en Nikki. Beide dames zijn of raken verbonden met Thijs. Door een actie van Roos raakt Thijs vertwijfeld over zijn relatie met haar. Ondertussen ontmoet hij de bloedmooie Nikki. Nikki die meerdere problemen heeft, raakt gecharmeerd van Thijs. Thijs zal een keuze moeten maken tussen de dames. Doordat het verhaal van verschillende kanten wordt beschreven, voel je met de dames maar ook met Thijs mee. Het verhaal is vlot geschreven en maakt je als lezer nieuwsgierig naar de keuze van Thijs.
1	Een zeer interessant en boeiend boek, maar niet makkelijk leesbaar. Het verhaal is een combinatie van o.a. documentatiemateriaal, interviews en de gedachten van de schrijver zelf. Brokken nam mij zeker mee in zijn onderzoek rondom de sabotage. Er worden veel namen gegeven in het boek, maar dat is niet storend. Verschillende personages en hun familieachtergrond worden gevolgd waarbij heen en weer in de tijd wordt gesprongen. Dit boek gaf een nieuwe kijk op het gebied rondom Rhoon. Bekende plekken krijgen er een dimensie bij. Zeker een aanrader om te lezen, maar nogmaals, het is niet echt een traditionele roman. Het lijkt alsof het verhaal ontstaat tijdens het lezen, alsof je deelgenoot bent van het onderzoek wat voortschrijdt, waarbij steeds nieuwe informatie tevoorschijn komt, waardoor het verhaal weer een andere wending krijgt. Brokken geeft duidelijk aan wanneer hij iets veronderstelt of zijn gedachten de vrije loop laat.
1	De Golem komt uit de Joodse traditie en de Djin uit de Arabische, ze ontmoeten elkaar in New York, begin vorige eeuw . Ze delen een zoektocht en een bijzondere strijd. Mooi geschreven, magisch verhaal. Met veel plezier gelezen!
1	Na het lezen van deel 1 was ik nieuwsgierig naar deel 2. Het was weer een goed geschreven deel 2. 900 blz. in een ruk uitgelezen. Weer een tijd wachten op deel 3.Ik vind het knap zoals deze trilogie wordt geschreven.
1	Zielsgeheim blijft tot het einde toe spannend. Ik ben echt tot op de laatste bladzijde op het verkeerde been gezet en dat is wat voor mij belangrijk is bij een thriller. Ik ben normaal gesproken niet zo’n thriller-lezer. Vaak is het mij halverwege het boek al duidelijk hoe het gaat aflopen. Sharon Bolton bewijst met Zielsgeheim echter dat het ook anders kan. Het is een psychologische thriller en naar mijn mening ook een hele goede. Het uitgangspunt van het boek is Jack the Ripper, een persoon die bij iedereen een belletje doet rinkelen. Er zijn talloze boeken, toneelstukken, films en documentaires over deze seriemoordenaar geschreven. Zijn identiteit is echter altijd onbekend gebleven. Sharon geeft zelf aan het eind van het boek een aantal theorieën over hem die in omloop zijn. Zelf lijkt ze heel andere ideeën over de moordenaar te hebben, ideeën die heel aannemelijk overkomen. In het boek lijkt een ‘copycat killer’ aan het werk te zijn die allerlei gruwelijke details over Jack the Ripper weet en deze kopieert. Het verschil is dat deze moordenaar geen prostituees ombrengt maar rijke vrouwen uit de middenklasse. Voor de hoofdpersonen, agente Lacey en hoofdrechercheurs Dana Tolloch en Joesbury de uitdaging om dit op te lossen. Hoe ze dit doen, wordt vanaf het begin tot het eind op een bijzonder spannende manier verteld.
1	Ik vond het een heel leuk boek. Leest als een trein. Een aanrader !
1	Philip Snijder schrijft echt goed. Dat vond ik al bij 'Zondagsgeld' en nu weet ik het zeker. Ik vond dit een ontroerend boek. In ieder geval werd ik door nostalgie overspoeld, want het was zo herkenbaar! Zie verder Maria's reactie, die ik helemaal onderschrijf.
1	Scoop is een heerlijk feelgoed roman van ires houx . Wat je in een sneltrein vaart uitleest ( ongeacht dat het boek wel liefst 447 pagina s heeft ) Het boek word in de ik vorm van hoofdpersoon esmee evers word geschreven . Ze heeft haar vriendinnen een leugentje verteld over haar baan bij moo moo media . Tot dat 1 van haar vriendinnen ook bij haar komt werken en zelfs haar baas word ( wil ze het liefst dit zo snel mogelijk opbiegten maar door allerlei opstakels schuift ze dit zo lang mogelijk voor haar uit , wat voor de nodige problemen zorgt ). Verder heeft ze een makelaarsvriendje die woonruimte voor hun zal zoeken zodat ze kunnen samenlopen . Maar haar vriendje heeft het niet zo druk met zoeken dat dit drijft haar in de armen van haar vroegere schoolvriendje . Verder ontwikkeld esmee zich van een onzekere vrouw ( ook door de gemene dingen van haar vriendinnen ) in een zelfbewuste vrouw die weet wat ze wil en waar ze voor staat : eerlijkheid . Ik zou dan ook zeggen ga hem zeker lezen en ik geef scoop dan ook 5 sterren
1	Klem vertelt het broeierige verhaal van de brit Sean die gebukt gaat onder een geheim en terecht komt op het Franse platteland, Hier komt hij terecht op een boerderij waar een vader woont met zijn twee dochters en z'n kleinzoon, meer en meer komt Sean er achter dat ook dit mensen zijn met hun eigen geheimen. een waanzinnig sterk verhaal met onderhuidse broeierige spanning die je alleen maar tegen komt in een goede psychologische thriller. Simon Beckett laat met dit boek en hele andere kant en schrijfstijl zien dan in z'n eerdere werk. anders en naar mijn smaak beter
1	Lang geleden dat ik nog zo werd meegesleept in een boek. Ik liet mij al verleiden door de mooie foto op de kaft, en hoopte dat het verhaal niet zou onderdoen. En ja hoor, al vanaf de eerste bladzijden wordt je helemaal één met de personages, je raakt helemaal in de ban en wil de ontknoping weten van het spannende verhaal. Helemaal in een roes, alles en iedereen om je heen vergetend.....zaaaaaaalig toch? Het boek leest als een trein, waar je niet van wil afstappen! Hopelijk volgt er een vervolg, Johnny Bollé, ik kijk er alvast naar uit !
1	Met recht een literaire thriller en wat voor één! De onderhuidse spanning wordt langzaam opgebouwd en de personages uitgediept. Prettige schrijfstijl. Ik heb er heel erg van genoten, ik heb maar 1 kritische noot: af en toe werden de zinnen op vreemde plaatsen onderbroken voor een tussenopmerking. Ik was dan de hele draad van de zin kwijt. Dat hoeft natuurlijk niet aan de schrijfster te liggen, het kan in de vertaling gebeurd zijn.
1	Er zijn boeken en er zijn boeken die tot leven komen. Dankzij sterke dialogen en levendige beeldspraak van Hetty Kleinloog is Volle bloei zo’n roman die het je eigen fantasie heerlijk makkelijk maakt. De 5 "oude" vriendinnen: Danny, Wanda, Lies, Anneke en Greetje komen met Hetty’s schrijven fantastisch bij je binnen. Je leert de eigenzinnige dames kennen, je ziet ze voor je, je lacht met en om ze. Zonder dat je geest hard aan het fantaseren slaat om voorstellingen te maken. Dat doet de schrijfster wel voor je. Dit maakt het lezen van Volle Bloei zo fijn. Hetty Kleinloog neemt je voor even mee naar compleet andere wereld. Een wereld vol humor, serieuzere zaken en levenslessen. Waar je van opbeurt dankzij een vriendschap die we allemaal wel zouden wensen, door streken en gekkigheid die we stiekem allemaal willen uithalen. Het boek spoort aan om je hart en verlangens te volgen voor het te laat is. Hoe oud je ook bent, je bent nooit te oud. Ik heb Volle Bloei met een enorm plezier en ontroering gelezen. En dat is in mijn ogen precies de bedoeling van een roman.
1	Na Birk weer een prachtboek van Jaap Robben. Een vlotte schrijfstijl en een verhaal dat hard en zacht tegelijk is. Ik leefde met Brian mee, kroop haast in zijn hoofd, en ik kon sommige situaties haast voor mij zien, alsof ik naar een film keek. Ik vind het krachtig en beeldend geschreven, en de karakteristieke personages komen echt tot leven. Ik wilde almaar verder lezen, omdat ik het verhaal erg spannend en meeslepend vond, van begin tot eind. Ruim een voldoende. 4*
1	"Lost time is never found again". Dit citaat uit Nr. 19 van Michèle van Rees haalt de jonge vrouw uit de vreselijke gedachtegang die haar al maanden teistert. Ze is het slachtoffer geworden van een man die haar gegijzeld houdt in haar eigen huis. Hoe heeft dit kunnen gebeuren? Waarom is er niemand die haar kan helpen? Hoe is het mogelijk dat hij haar zo lang, zo onopvallend in zijn greep kan houden? Zijn motief is verrassend, zijn uitvoering misselijk makend. De vrouw wordt vernederd en verkracht. Ze leeft constant in angst en ieder sprankje hoop wordt tenietgedaan door ongeloof. Ze is zeer eenzaam en weinig inventief totdat ze eindelijk een manier vindt om te ontsnappen. Zo sterk als Michèle van Rees haar eerste hoofdstuk schrijft, zo sterk eindigt ook Nr. 19. Het boek is vlot geschreven en spannend. Bovendien is het vrij eenvoudig je in het slachtoffer in te leven. Dit debuut mag er wezen.
1	Een ietwat duistere literaire thriller maar wel heel erg goed. De personages zijn goed uitgediept en voor mij was de dader verrassend. Omschrijvingen van de omgeving e.d. maken dat je de buurt zelf lijkt te kennen, zonder dat ze vervalt in eindeloos gezever. Ook het persoonlijke leven van de rechercheurs Vegter en Talsma blijft interessant. Kortom, ik heb genoten en zie uit naar de volgende
1	Had al goede verhalen gehoord over dit boek ennehhh.. Ik heb bij deze mijn nieuwe favoriete boek gevonden. WAUW, wat een ontzettend gaaf boek was dit! Toen ik hem uit had moest ik eerst even een nachtje slapen om dit verhaal te verwerken. Ik heb echt genoten! Prachtig verteld, prachtige worldbuilding en geweldige personages. Ik wil meer! :D
1	Prachtig boeiend boek. Zeer goed geschreven, ook buitengewoon goed historisch onderbouwd. Zeer te lezen waard voor mensen die van geschiedenis houden.
1	Spannend van begin tot einde! Weer een super boek van Simone! Gelukkig komt haar nieuwe boek gauw uit!
1	Bij het lezen van de flaptekst was ik gelijk geïnteresseerd. Dat wil niet altijd zeggen dat het boek mij zal bevallen, maar in dit geval was het zeker geen tegenvaller. Wat een mooi boek. Een heel mooie, poëtische schrijfstijl, dialogen die mij over het algemeen niet verveelden en personages die mij wisten te raken (Knut en Sonia). Ik vind het een heel bijzonder verhaal. Heel meeslepend. Ik verdwaalde erin en ik wilde de hele tijd weten hoe het verder ging, waardoor ik het boek snel uit heb gelezen. Het was een erg fijne, onalledaagse en dromerige leeservaring. Ruim een voldoende. 4*
1	Veel boeken gelezen en soms denk je dat die oudjes er niet meer helemaal bijhoren. Ik heb dit boek origineel in de tijd gelezen en pas geleden weer opnieuw, wat een geweldig boek, dit is de standaard voor het spannende boek! Een must om te lezen, ook als je bij de jongere generatie hoort.
1	Een spannend verhaal wat je direct pakt vanaf bladzijde 1. Ik geef een boek altijd de eerste 10 pagina's de kans om me te pakken maar bij dit boek ben je direct in het verhaal. Ik heb het dan in adem tot diep in de nacht uit gelezen. Ik wacht met spanning op het volgende boek van Linda Jansma.
1	Een van de eerste boeken van Stephen King gelezen heb. Een aangrijpend verhaal, met de nodige spanning. AL had ik de film al wel een keertje gezien.
1	Max en Daniel zijn een ééneiige tweeling. Max verblijft in een rustoord en nodigd Daniel voor een paar dagen uit. Wanneer Max verdwijnt blijft er niks anders over voor Daniel om zijn plaats in te nemen binnen het rustoord. Daniel komt er echter steeds meer achter dat het rustoord een heel andere instelling is dan hij aanvankelijk dacht. Daniel raakt steeds verder verstrikt in de geheimen en praktijken van dit rustoord. Dit is een thriller met een hoge onderliggende spanningsboog.
1	Spannend van de eerste bladzijde. Ik vond het erg dat ik het boek moest neerleggen om mijn huishoudelijke taken en zo te doen. Een aanrader!!
1	Afrekening is weer een spannend vervolg op het boek Blond 15. Het is dan ook aan te bevelen om eerst Blond 15 te lezen voordat je aan dit boek begint, want daar waar Blond 15 mee eindigt begint het verhaal van Afrekening. Heleen van der Kemp heeft dan ook weer een prima vervolg afgeleverd. Alle elementen voor een goede thriller zijn aanwezig. De personages worden goed uitgewerkt. Je leeft met Britt mee, die in dit boek wordt geconfronteerd met een aantal moorden die opgelost moeten worden en tot overmaat van ramp ook nog een partner heeft die nogal last heeft van haantjesgedrag en regelmatig met Britt in de clinch licht. De schrijfstijl is erg prettig en het boek leest dan ook lekker weg. Kortom, weer een uitstekende thriller van eigen bodem.
1	Een uitvoerige, spannende thriller is voor moeilijk lezende hier herschreven in een eenvoudiger taal: korte zinnen en sterk ingekort .Het is geschreven speciaal voor mensen die niet zo sterk zijn in lezen. Het is een begrijpelijk boek waar je veel van leerten situaties die je herkent . Alle elementen van een misdaadverhaal blijven echter aanwezig. Duidelijke schreefloze druk. Het boek is best wel kort maar ook krachtig. Vindt het wel wat voorspelbaar, maar toch leuk om te lezen. Goed dat er zulke boeken zijn, het zal nooit zijn hobby worden om te lezen maar op deze manier is het wel te doen.. Het boek bevat slecht 61 pagina’s, daardoor lees je het boek in een mum van tijd uit. De spanning die in het verhaal wordt opgebouwd is wel voorspelbaar. Het einde valt tegen omdat het een open einde is. Je ziet nu nog met veel vragen. Maar desalniettemin is het een aardig boek om te lezen.
1	Dit is de eerste Deaver die ik las, en ik kan zeggen het zal zeker de laatste niet zijn. Dit is klasse. Een interresant thema gegoten in een sterke verhaallijn, heel geloofwaardig. Sterke karakters waar naarmate het boek vordert een sterke binding mee krijgt. Zo moet een goed boek zijn, meer van dat !!!!
1	'Niemands gek' is een kroniek over de lotgevallen van de inwoners van het slaperige stadje North Bath. Hoofdpersoon is Sully, die gaandeweg het verhaal de invloed van zijn overheersende, tikje wrede vader van zich af weet te schudden. Ondanks dat blijft Sully Het Lot omarmen als een onoverkomelijk feit, totdat dit zich eindelijk ten goede keert en er een einde lijkt te komen aan zijn 'prutserperiode'. Of, zoals Sully het verwoordt: "Misschien, als we hier lang genoeg blijven zitten, geeft die knieperd van een barman zelfs een rondje".
1	Het verhaal is vlot geschreven. Lekker mysterieus en spannend. Toch ook wel een beetje voorspelbaar. Ik heb eerlijk gezegd betere boeken van Franck Thilliez gelezen, het viel mij een beetje tegen. Maar toch wel 4 duimen waard.
1	Ik kan niet anders zeggen dan dat ik het een prachtig verhaal vindt. Het is wel wat minder verhalend geschreven, maar dat doet er niet aan af. Ik werd gelijk in het verhaal meegezogen en kon het boek slecht wegleggen.
1	Andrew Pyper kende ik al van Verdwenen meisjes, dat mij destijds tegenviel door een nogal langdradige en onsamenhangende plot, misschien veroorzaakt door de cocainedampen van de advocaat die er de hoofdrol in speelde. Vuurstorm heeft dezelfde literaire pretenties, maar is veel beter. Erg spannend, al slaat de flaptekst helemaal nergens op: "ergens in het bos loopt een moordenaar... terwijl de ene na de andere jager eraan gaat..." dat is echt onzin. Maar goed, een menselijk verhaal in een desolate omgeving met personages die je bijblijven door hun troosteloze, bodemloze drinken, het heilige vuur, de overweldigende natuur.
1	Dit eerste deel uit de Secret Scouts reeks is een jeugdboek dat zich op het grensgebied met Young Adult bevindt. Het verhaal bevat nog niet de thematieken die zo eigen zijn aan het Young Adult genre, maar weet zich door zijn schrijfstijl en taalgebruik ook voor de reeds gevorderde jeugdige lezers uitermate interessant te maken. Aangezien Secret Scouts een jeugdverhaal is, wordt niet al te diep ingegaan op de realisme-toets van de scifi-insteken. Een jeugdig publiek is dan ook wat minder kritisch wanneer het op fantasie aankomt, waardoor het schrijversduo soms wat kort door de bocht gaat bij het logische verloop van de gebeurtenissen. De personages worden voldoende uitgebouwd om hun functie binnen de verhaallijn te vervullen en het verhaaltempo ligt lekker hoog, waardoor de ene spanningsboog de andere opvolgt, zonder dode of mindere momenten. De Verloren Leonardo bevat alle elementen die ook van De Da Vinci Code zo'n succes maakten, maar dan afgestemd op een jonger publiek. Dit is een boek dat zelfs de meest onwillige jonge lezers niet ter zijde zullen kunnen leggen. Een aanrader van formaat. Ik kijk alvast uit naar de leesbeurt van het tweede deel. En hopelijk volgen er nog heel wat meer.
1	Ik vond dit een heel leuk boek om te lezen. Het verhaal is spannend en is daadwerkelijk een groot avontuur. Tom Sawyer houdt wel van een beetje kattenkwaad. Het is een heel fijn boek om te lezen. Het verhaal speelt in de Verenigde Staten en de accenten worden in het taalgebruik meegenomen. Dat is even lastig, maar als je er even aangewend bent is het ook wel weer leuk om te lezen. Ik vind dit echt een aanrader. Het is echt een verhaal vol avonturen.
1	http://www.simscupoftea.com/entertainment/boekrecensies/bling-bling-1-diamantroof-delhi-jan-cruysse/
1	Toen dit boek op de mat viel was ik erg blij, wat een mooie cover, goede achterkant tekst en een pakkende titel , wat wil je nog meer? Ik kende de schrijfster nog niet maar zag dat ze al meerder boeken op haar naam heeft staan ( een serie over inspecteur vegter) maar dit boek is een stand-alone. Het verhaal greep mij gelijk , en ik kon mijzelf goed inleven in de hoofdpersoon Pieter ( al ben ik niet gescheiden en rond de 50) het grote waarom hij ontvoerd wordt houd hem en mijzelf goed bezig ! Ik voelde met hem de vernedering en onmacht mee. Het boek had een goede plottwist waardoor ik op het einde niet helemaal meer voor 'team pieter' was .... het verhaal is zeer eigentijds met een goede boodschap over deze maatschappelijk kwestie! Je gaat wel goed nadenken of we niet allemaal een beetje schuld hebben ... kortom; ik verwacht een hoop goede recensies en zet hem op je to-buy list ! Titel: dagen van schaamte. Auteur: lieneke dijkzeul. Thema: psychologische triller. Uitgever: ambo|anthos. Aantal pagina's: 253. Bindwijze: paperback. Waneer verkrijgbaar : 10 november 2016.
1	Helemaal goed!!! ik kon me helemaal in het boek inleven, ik voelde me ook helemaal k** toen ze achterna werden gezeten door de politie. Echt een super boek!!
1	Misschien worden lezers van de boeken van Jennifer Murgia op het verkeerde been gezet en met Niet volgens het script is dat niet anders. Men zou de indruk kunnen krijgen dat het een verhaal is dat in de filmindustrie zal afspelen. De schrijfster heeft het betrekkelijk veilig gehouden, immers de boeken die we tot dusver al kennen gaan altijd over jonge mensen die opmerkelijke dingen op school mee maken. Zoals we altijd opmerken, kun je horen hoe Murgia haar verhalen “voorleest”. Dit omdat haar boeken een bepaalde cadans hebben. Haar verhalen hebben een uitgesproken doelgroep, waar ze blijkbaar met veel passie voor schrijft. Deze keer duurt het even voordat de lezer het plot doorkrijgt en wanneer het besef komt, zal de lezer zich realiseren wat een bijzonder boek de schrijfster weer heeft geschreven. Daarnaast bevat het boek diepgang, emotie en spanning. Jennifer Murgia is bij Dutch Venture Publishing niet meer weg te denken en verrast haar lezers keer op keer.
1	Dit boek heb ik met heel veel plezier gelezen, Alles zit erin, Spanning, angst, humor, vriendschap, geweld, verdriet, liefde en seks. Als je lekker in het boek zit leef je helemaal mee met de personages. Wel ben ik het ermee eens dat dit boek niet geschikt is voor kinderen onder de 16 jaar, er komen toch wel wat schokkende dingen in voor die expliciet beschreven worden. Dus ouders, wees gewaarschuwd! Het enige waar ik me soms aan stoorde was dat er momenten in het boek voorkomen die heel kinderlijk bescheven worden alsof een kind van 4 het moet begrijpen.. Gelukkig was dit niet de hele tijd! Mocht je twijfelen om dit boek te gaan lezen, raad ik het je wel zeer zeker aan! Ik heb er in ieder geval erg van genoten. Op naar deel twee!
1	In dit boek reist Bryson van het uiterste zuiden naar het uiterste noorden van Groot-Brittannië en vertelt hij ons in zijn kenmerkende pakkende en soms hilarische stijl wat en wie hij allemaal tegenkomt. Hij betuigt vooral zijn liefde voor het Britse landschap. Hierbij hekelt hij vaak mensen, vooral die van de overheid, die de idylle verstoren.
1	Beschouwingen over het café en waarom het fijn is daar te zijn. 222 Pagina’s met mooie zinnen, mooie waarheden en mooie vergelijkingen van een bioloog over menselijke behoeftes. Een aanrader!
1	Doordat een oudere man wordt opgenomen in een verpleegtehuis, worden de kinderen geconfronteerd met hun eigen gevoelens omtrent hoe om te gaan hiermee. Meerdere kanten worden belicht. Afwisselend komen de vader (leidend aan dementie), zoon en dochter aan het woord. Tegelijkertijd komt de lezer meer te weten over wat er gebeurd is in de familie.
1	In het derde deel van deze trilogie: Drakenzieler, Schemergeest komt Gille weer terug en doordat er iets met hem gebeurt ontwikkelt hij zich verder met de amuletten van zijn meester. Ook Fenna ontwikkelt zich en wordt bijgestaan door meester Yrrab. Er is toch weer een enorme dreiging voor de Schemerwereld, want de moeder is van slag. Fenna heeft al haar kracht nodig om daar iets aan te doen. Intussen komen er jonge draakjes uit eieren en er gebeurt iets heel opmerkelijks met Fenna. Ze probeert om orde op zaken te stellen en haar leven onder controle te krijgen, maar door de dingen die gebeuren, lukt het maar moeilijk. Steeds is er weer wat mis, zo erg zelfs dat er Drakenzielers uit andere burchten worden gevraagd om hulp te bieden. Uiteindelijk loopt het goed af (of toch weer niet?) er blijven een paar mogelijkheden open voor een vervolg voor de personages, hoewel het voor Fenna wel afloopt met een hoogtepunt in haar leven. De spanning zit er van het begin tot het einde goed in en dit boek is een mooie afronding van deze trilogie. Maar als lezer merk je wel dat er nog veel meer staat te gebeuren, alleen zal dat waarschijnlijk op een ander plek zijn. Hopelijk weer een nieuwe trilogie met een nieuw verhaal.
1	Ontzettend mooie en ontroerende boeken. Af en toe langdradig, maar wel zo geschreven dat je graag verder wil lezen.
1	Het verhaal is goed te volgen, ook als je niet alle voorgaande boeken hebt gelezen.Ondanks de verschillende moorden die plaats vinden, blijft het verhaal levendig door de steeds nieuwe wendingen. Heerlijk spannend,
1	Een boek wat niet is voor degene met een zwak hart. Ontzettend hard en kleingeestig naar de karakters op een manier die realistisch is. Als je een echt volwassen fantasie boek wilt lezen moet je The Poppy War oppakken
1	Vond het geweldig! Heftig en geestig tegelijk. Bovendien vroeg ik me constant af of er delen autobiografisch waren en zo ja welke. Vooral vanwege de zeer realistische beschrijving van de emoties die door de hoofdpersoon heengaan. Jammer dat Marion Pauw is gestopt met schrijven.
1	Wat een triest en heftig verhaal. Je zou het maar meemaken. Ik vind het moedig dat Angel haar verhaal deelt, en ik denk dat het goed en helpend is dat de misstanden binnen de jeugdzorg naar buiten worden gebracht en dat dit boek duidelijkheid geeft over de mogelijke gevolgen van misbruik en mishandeling. Het is niet niks. Ik herkende bepaalde dingen in Angel, zoals de faalangst waar ze tegenaan loopt, en (h)erkenning vind ik altijd wel fijn om in een boek te vinden. Het verhaal leest vlot weg. Sommige delen las ik vol afschuw en ongeloof. Het is vreselijk, en dat is nog zacht uitgedrukt. Ik vind het moeilijk om in woorden te omschrijven wat dit boek met mij deed, daarom laat ik het hier maar bij. 4*
1	Omdat je wilt weten hoe het verhaal afloopt, lees je snel door. Als lezer weet je al snel wie het gestoorde brein is achter de ontvoeringen en martelingen. Je wilt wel "schreeuwen" tegen het boek: "Let op, hij is het!" Dat gevoel heb ik altijd als ik al weet wie de dader is. Spannend en vlot geschreven. Je leeft echt mee met de meisjes. Goed boek en ik zal zeker nog meer van deze schrijfster lezen.
1	Aan het begin van het boek moest ik nog even de balans zien te vinden. De schrijfster vertelt lange verhalen en gaat in op details. Maar als je eenmaal midden in het verhaal zit kun je het niet meer wegleggen. Je gaat houden van de karakters en er zit een bepaalde ''suspense'' in waardoor je steeds nieuwsgierig blijft wat er gaat gebeuren. Het boek bestaat uit 2 delen: Furie en Fortuin. Beide delen zijn anders qua toon wat een versnelling bij jezelf doet oproepen. Toen het boek eindelijk uit was, moest ik alles goed laten bezinken want het is niet niets wat de schrijfster opdient in een paar honderd bladzijden. Wel 1 van de beste boeken die ik ooit heb gelezen en ik heb er heeeeeeeeeeeeeeeeeel veel gelezen!
1	Wat een retespannend boek weer van tess gerritsen! Oh mijn god. Een twist op het eind en totaal onverwachts. Wat is zij goed zeg. In 1 ruk uitgelezen.
1	Ik vond het een goed boek. Ik las het in een adem uit. En ik wist tot op het einde niet wie het gedaan had. Al had ik wel zo m'n vermoedens. Maar het bleef spannend of het ook echt zo was. Ik heb al lang niet meer zo lang achter elkaar gelezen!!! Ik was de wereld om me heen vergeten.
1	Een mooi boek over autisme, Mongolie, de daar wonende Sjamanen en de band tussen mens en paard. De ouders van Rowan gaan heel ver in hun acties en hoop op heling. Het is een bevestiging dat vanuit natuurgeneeswijzen en oude wijsheden zoveel te leren valt.
1	De duivel draagt het licht, Fossums volgende in het rijtje thrillers met inspecteur Sejer, is mijn absolute nummer 1 aller tijden. Deze Wie de wolf vreest heeft daar qua opzet heel wat van weg, maar is toch iets minder spannend en qua plot iets te voorspelbaar. Desondanks terug een bevestiging van Fossums wereldklasse.
1	erg realistisch, er zullen best van deze mensen rondlopen.
1	Ik heb van dit boek super genoten. Zoals de liederen voor de monniken een ' drug' waren, is het lezen van dit boek voor mij een soort drug geweest om tot de laatste pagina het boek toe te doen. Schrijfstijl is prachtig. Ik wil meer. Ik heb zelfs op een bepaald moment tijdens het lezen van het boek naar Gregoriaanse gezangen geluisterd. Ik wil meer.
1	Het derde boek van J.K. Rowling vond ik ook weer super om te lezen. De fantasiewereld blijft je meeslepen in het verhaal.
1	Dit boek heeft me van het begin tot het eind geboeid. Vlotte schrijfstijl en leuke karakters. Het enige minpunt is dat het soms wat ongeloofwaardig was, maar dat neem ik graag voor lief.
1	Gezien de reacties kan ik bijna niet wachten om in het boek te beginnen. Gisteravond heb ik de voorganger, Oorlogskind, uitgelezen en dit boek ligt al klaar om in te starten. Vanavond ben ik weer voor de wereld verloren!
1	Van het begin tot het einde spannend; fijne schrijfstijl; pittig verhaal in een fantastische setting in Rhenen; voor mij een aantal herkenbare elementen en diepgang van de personages; kortom: een aanrader!
1	Een nieuwe openhartige schrijfstijl die met humor doorspekt het verdriet niet uit de weg gaat. Het verhaal is van toepassing op veel vrouwen denk ik, ieder op haar eigen wijze natuurlijk. Een verhaal over durf en passie om toch alles uit het leven te halen. Het zal vrouwen die in eenzelfde situatie zitten kunnen helpen hun eigen leven nog eens kritisch onder de loep te nemen.
1	Het is een heerlijke feel-good roman dat lekker wegleest. Het is vlot en beeldend geschreven. Ik hoop dat er een vervolg op komt. want ik ben heel benieuwd welke leuke, grappige en nare gasten Loes gaat ontvangen, welke keuze Julie gaat maken, wat de geschiedenis is van Martijn & Mo en hoe het hen verder vergaat.
1	Het is een boek dat gaat over een jongen genaamd Bart. Hij is 14 jaar. Hij is een jongen die niet veel praat en heel onopvallend is. Hij leeft in een soort van fantasie wereld en vergelijkt iedereen en alles met het dierenrijk. In die fantasie wereld hoort hij bij de kleine zwijnen. Dat is ook zijn roepnaam/bijnaam. Hij wordt gepest op school door het ‘monster’ en zijn groepje. Er is een meisje dat hij de mooiste vindt van de hele wereld. Hij wordt niet heel veel gesteund buiten zijn moeder en leraar. Hij gaat met zijn klas naar een kamp en heeft daar een idee om het hele kamp in brand te steken. Na veel gedoe in het kamp wil hij toch het kamp niet in brand steken want hij accepteert wie hij uiteindelijk is en dat is ‘klein zwijn’.
1	De eerste twee boeken van Christoffer Carlsson werden nog met weinig enthousiasme ontvangen, maar met zijn derde boek “De toren van de dode zielen“, het eerste deel rond politieagent Leo Junker, verstomde de kritiek. Dat boek won de prijs voor Beste Zweedse Thriller 2013. “Besmeurde sneeuw” is het tweede deel rond Leo Junker, maar is goed als stand-alone te lezen. Wederom bewijst Carlsson wat een goede schrijver hij is. De personages zijn goed uitgewerkt, het plot zit sterk in elkaar en dat alles wordt gecombineerd met een maatschappijkritisch thema over de strijd tussen extreem-rechtse en extreem-linkse groeperingen. Carlsson kan beschouwd worden als de ongekroonde opvolger van Stieg Larsson. Hoewel Leo Junker misschien niet zo’n gedenkwaardig personage is als de twee hoofdpersonen uit de Millennium-trilogie van Stieg Larsson, heeft Carlsson van Leo Junker een enigszins instabiele, maar sympathieke hoofdrolspeler weten te maken, die het verhaal vrijwel op eigen kracht weet te dragen, wat een enorme prestatie is. Carlsson is een aanwinst binnen de Zweedse misdaadliteratuur en ik kijk dan ook vol verwachting uit naar het derde boek in deze serie. Dit boek is een absolute aanrader voor de liefhebbers van bijvoorbeeld Stieg Larsson, Jens Lapidus en Jo Nesbø.
1	window.addEvent("domready", function(){var FO1315227059 = { movie:"http://www.youtube.com/v/"560" height", width:"300", height:"247", majorversion:"8", build:"0", xi:"true" };UFO.create(FO1315227059, "divID1315227059");});
1	Dit boek is een turf van ruim 500 bladzijden. Ik ben altijd een beetje bang om zulke boeken te lezen, want meestal zitten er , en zeker in politieke boeken, langdradige en onbegrijpelijke onderwerpen in. Bij dit boek is dit ongegrond. Ik heb het in een paar dagen uitgelezen. Het heeft me op geen enkel moment verveeld. U moet geen politiek beest zijn om het te snappen want een zekere basiskennis van de jongste politieke jaren in de wereld is ruim voldoende. Het schetst een mooi beeld van een uitvoerend president. . Altijd moet hij rekening houden met zijn politieke opponenten die erop uit zijn om stokken in de wielen te draaien. In een uitermate complexe wereld moet hij het hoofd koel houden.Een zeer verhelderend boek met ook dank aan de vertaler. Een aanrader van formaat.
1	Weer een echte Judith Visser! Anders dan haar vorige boeken, maar opnieuw met bizarre en opmerkelijke vondsten. Het boek leest heerlijk weg en het verhaal heeft onverwachte wendingen. En niet onbelangrijk: een origineel onderwerp.
1	De bundel Smaragd is voor mij een openbaring. Het land Indonesië, die zo andere cultuur, ze worden in deze bundel langs allerlei verschillende verhaallijnen met veel liefde beschreven en heel dicht bij gebracht. Voorwaar een enorme prestatie. Ik heb dit boek met heel veel plezier gelezen.
1	Wat kan de scheidslijn tussen een "normaal" leven en de zelfkant van de samenleving toch flinterdun zijn. Een boek dat je even met beide voeten op de grond zet en je doet realiseren dat niemand voor z'n lol op straat leeft en dat iedere zwerver een verhaal heeft.
1	Een kort verslag van wat ik van het boek vond. Fijne schrijfstijl. verschillende verhaallijnen.Bovenwereld - onderwereld. Titel past bij het boek. Ik moest er wel even moeite voordoen om goed in het verhaal te komen. Genoten van het boek.
1	Weer ben ik 15 jaar en lig ik op mijn kamertje met stapels boeken om mij heen. Toen al had ik de gewoonte meerdere boeken tegelijk te lezen. Hoe de stemming was zo was ook het boek. Mijn moeder kon ook feilloos aflezen hoe ik mij voelde of dat ik wel dan niet in spanning voor overhoringen en proefwerken was door de plaats en manier waarop ik las. Dit was een boek wat in een keer werd uitgelezen boven op bed. Waarom? En dan ook nog eens jaren nadat het geschreven was. Geen idee............ het pakte gewoon gelijk. En nu ik hem weer heb her-lezen (voor de vijfde keer geloof ik) is wederom het gevoel er dat je de situaties en keuzes begrijpt van de (school) vriendinnen. En dat wegen zich wel dan niet kunnen scheiden door keuzes maar ook door wat je gewoon weg mee maakt. Het blijft voor mij een aanrader.
1	Wat een prachtig geschreven boek met een verrassend einde. Meer zeg ik niet ,gewoon zelf lezen.
1	Als de tiener Morgan wordt veroordeeld tot een taakstraf, wordt ze aan het werk gezet bij een verpleeghuis voor vermogende bejaarden. Haar taak bestaat eruit een hek te schuren en opnieuw in de verf te zetten. Tijdens haar werkzaamheden raakt ze in gesprek met Elizabeth Livingstone, een blinde vrouw die inmiddels drie jaar in het verpleeghuis wordt. Als per toeval de dagboeken van haar vader, die vuurtorenwachter was op Porphyry Island, worden ontdekt, vraagt ze Morgan om haar de dagboeken voor te lezen. Met een mengeling van tegenzin en nieuwsgierigheid stemt ze hierin toe. Door het voorlezen van de dagboeken wordt ze meegesleept in de familiegeschiedenis van de familie van Elizabeth, die jarenlang geïsoleerd op het eiland leefde met haar vader, moeder, twee oudere broers en haar tweelingzus Emily. Morgan raakt geïntrigeerd door het levensverhaal van Elizabeth en haar familie. Tussen de twee vrouwen ontstaat een bijzondere band. Naarmate Morgan meer te weten komt over de geschiedenis van Elizabeth, komt ze er achter dat haar eigen levensverhaal op een vreemde manier is verweven met dat van Elizabeth. Ze leert dingen over haarzelf en haar familie die ze nooit te weten was gekomen als ze de dagboeken van Elizabeths vader niet gelezen had. “In het licht van de vuurtoren” is een mooie roman over families, liefde, dood, geheimen en de kracht van herinneringen en familiebanden. Door de mooie beschrijvingen ga je houden van Lake Superior en het eenvoudige leven als vuurtorenwachter op Porphyry Island. Perfect leesvoer voor op vakantie of tijdens de warme zomeravonden. Hoewel het niet een erg “zwaar” verhaal is, is het zeker ook geen simpele feelgood-roman. Daarvoor zit het verhaal te goed in elkaar met een mooie plottwist aan het einde. Zeker de moeite van het lezen waard.
1	Het land van de zon is een historische roman die biografische trekken heeft. Het boek gaat over Sarah en Giovanni Belzoni, 2 personen die daadwerkelijk bestaan hebben. Het boek beschrijft de gebeurtenissen en omgeving heel gedetailleerd, wat ervoor zorgt dat je echt het gevoel hebt dat je erbij bent. Hierdoor leer je wat over die tijd, onder andere hoe het er toen uitzag en wat toen de gebruiken waren. Het verhaal gaat langs alle belangrijke gebeurtenissen in het leven van de Belzoni's, zonder dat het afgerateld wordt, wat vaak het geval is bij biografieën. De gebeurtenissen zijn goed verwerkt in een soepel lopend verhaal, alhoewel er niet veel spanning in het verhaal zit, maar de schrijfster had natuurlijk ook niet veel ruimte in het verhaal, omdat ze zo dicht mogelijk bij de waarheid wou blijven, alhoewel ietwat geromantiseerd. Doordat er niet veel plottwists inzitten is het verhaal makkelijk te volgen, en is het goed mogelijk de draad weer op te pakken als je de volgende keer verder gaat lezen, ookal heb je steeds slechts korte momenten om het boek te lezen, waardoor het boek goed vlot. Omdat er geen ingewikkelde verhaallijn is, is het boek perfect als je even niet teveel na wilt denken en wilt relaxen. Kortom: een aanrader voor elke liefhebber van historische romans, omdat je toch wat van de geschiedenis leert zonder dat het saai is. Het boek vlot ook lekker en is niet ingewikkeld, waardoor het perfect is om een lange dag mee af te sluiten, zeker als je het niet erg vindt als er niet veel spanning in een verhaal zit.
1	Door de goede recencies aangeschaft en ik kan je zeggen dat ik nu al met spanning op haar 2e boek wacht. Het boek leest heel makkelijk.De karakters en de grimmige sfeer in dit boek zijn zo realistiche beschreven waardoor je de omgeving en de situaties met enig inbeelding vermogen bijna levendig voor je ziet. Heel anders dan de meeste 'literaire' thrillers, maar als je er van houdt een aanrader!
1	Een erg spannend vierde deel in de Gone serie. Ik kan niet wachten tot deel 5 en 6 uitkomen.
1	Las groot interview in de Volkskrant met de schrijver en meteen gekocht. In nog geen drie dagen uitgelezen. Zeer vlot geschreven roman, dat allereerst. Maar het verhaal kruipt gaandeweg onder je huid en het liet me achter alsof ik een dreun had gehad. Het geeft veel stof tot nadenken: over vriendschap, wat dat betekent en wat de prijs is. En, ook wat waard: eindelijk eens goed geschreven sexpassages.
1	geweldig boek weer van Tess Gerritsen, ook nu weer het gevoel wil het niet wegleggen. Verwijzing naar de Mefisto club maar niet zo dat het niet te volgen is. Erg spannend.
1	Een spannend verhaal, goed gedocumenteerd, vlot geschreven. Aanbevolen.
1	Zowel bij de Nederlandse uitgave als de Engelse uitgave zijn al erg mooie reacties geschreven en ik heb eigenlijk weinig toe te voegen dan dat ik het met de reacties helemaal eens ben. Een mooi geschreven boek, geeft ook veel achtergrondinformatie over een tijdsperiode wat het boek heel interessant maakt. Langzaam lezen en genieten.
1	Sluipend Gif is een hele grote aanrader. Ik vond het een spannend verhaal, maar heb vooral intens meegeleefd met Jacqueline. Heerlijk om te lezen, dit realistisch en invoelbaar beschreven familiedrama, en dan die ontknoping! Van mij mag Corine deze ingeslagen weg blijven volgen. Als ze met dit juweeltje de Gouden Strop niet binnenhaalt, dan weet ik het ook niet meer.
1	Ook de tweede in de serie van schrijvers duo Kepler leest lekker weg. Even was ik een beetje teleurgesteld dat de serie niet verder gaat met Maria Bark in de hoofdrol ,maar Joona Linna begint ook al aardig vertrouwd aan te voelen. Dit had ik dan ookal weer uit, heerlijk!
1	Het is een mooi leesbaar boek. In een keer uit! en goed te lezen. Boek voor jan en alleman iedereen kan het lezen super fijn!
1	Wauw dat dacht ik toen ik dit boek uit had. Een mooi boek waarmee je af aan toe even stilstaat bij je eigen leven.
1	Wat moet ik na al deze reacties nog toevoegen? Ik kan alleen zeggen dat als je op zo`n jonge leeftijd een mooie,sterke roman als deze kan schrijven,ben ik razend benieuwd naar zijn volgende boek!
1	En weer een ontzetted spannend boek, zelfs ontroerend af en toe. Ik ben fan van Lsa Gardner!
1	Forsyth is terug met een uitstekend gedocumenteerde, actuele thriller, die zich deels afspeelt in het hallucinant decor van de Balkanoorlogen, deels in het licht van de post-11 september terroristenjacht van de VS, waarbij het doel al eens de middelen durft te heiligen... De wreker (The avenger) is een knap onderbouwd personage met een perfecte legitimatie (nu ja) voor hetgeen hij allemaal uitspookt. Een aanrader voor wie de propagandapamfletten van Tom Clancy net iets teveel van het goede vindt.
1	Mooi en hartverscheurend...over een eenzaam 10-jarig meisje. Ze woont samen met haar vader en is verbonden aan een strenge kerkgemeenschap. Het leven voor dit meisje is niet gemakkelijk, maar o wat mooi beschreven!
1	Ik vind dde boeken van Sabine Thieser altijd goed, geheimzinnig sfeertje en je waant je in Italie!
1	Ondanks mijn sceptische instelling bij het lezen van de achterflap, heeft dit verhaal me toch kunnen bekoren. Het is iets anders dan ik van CSI-boeken gewend ben, maar dit wil absoluut niet zeggen dat het daarom niet goed is! Dit was allerminst het geval. Je merkt in dit boek héél goed dat de teamleden enorm aan elkaar hangen en meeleven met de ander. Het gegeven van de terrorist in dit boek boezemde me eerst wat angst in (ik hou niet zo van dergelijke thema’s en prefereer liever moordverhalen), toch heeft dit boek mij wél weten te overtuigen. Het draaide ook niet altijd om terrorisme, er werd voldoende afgewisseld tussen de personages om het altijd rond dat te laten draaien. Dat vormde voor mij de sterkte van het verhaal!
1	Heel spannend maar echt heel leuk ze gaan op avontuur je kan niet stoppen met lezen. Een heel erg leuk boek, zeker een aanrader.
1	Een interessant en spannend boek. Heb dit boek al aan veel mensen aangeraden en allemaal vonden ze het mooi. Vooral de verbondenheid tussen de molenaarsjongens vind ik mooi. De geheimhouding maakt het erg spannend, komt de molenaar achter Krabat's geheim? Het blijft een vraag tot het laatste hoofdstuk!
1	Hannah en Jack zijn al een tijd samen, maar hoe goed kent Hannah Jack? En waarom is Jack zo teruggetrokken? Er zijn 2 verhaallijnen, een die je heel genuanceerd het verhaal van Jack verteld en de ander die in het heden speelt en je het hier en nu laat zien. Heel mooi gedaan en dat brengt ook de spanning in het verhaal. De spanning die psychologich is. Pretty boy is een goede titel voor het boek, maar dat weet je pas als je het gelezen hebt. Het is een heel mooie thriller met veel emotionele diepgang ook. Welke mij soms een brok in de keel bezorgde. Ik heb het boek met een zucht dichtgeslagen, want de plot is supergoed en het einde bezorgde me kippenvel. Lezen dat boek!
1	Absolute top !! Men wordt meegesleurd in een verhaal die, hoewel de moeilijke namen, toch na enkele bladzijden duidelijk gemaakt worden door het voorstellen van elke personage. Het verhaal zit zo goed in elkaar dat je steeds weer opnieuw benieuwd bent naar het volgende. Een boek om te verslinden !!!!! Prachtig, ik kijk uit naar het volgende.......hopelijk even sterk als dit.
1	Lotta, Anna, Lou, Kaatje, Luuk en Lotje vieren carnaval en ook Noortje gaat dit feest vieren. In dit nieuwe boek van Annemarie van der Heijden kijk je met Noortje mee in haar verkleedkist. Wordt ze elfje, clown of een stoere piraat met een ooglapje en een piratenmuts? In haar slaapkamer trekt Noortje verschillende kostuums aan. Ze zijn kleurrijk en ook de bijpassende accessoires worden niet vergeten. In de bijbehorende tekst worden belangrijke woorden vetgedrukt, goed voor de woordenschatontwikkeling! Deze woorden kun je je kind in de illustratie laten aanwijzen. Met dit boek kun je meer doen, dan alleen voorlezen. Tel samen met je peuter de knuffeldieren van Noortje of tel de hartjes op het pakje van Beer, zoek in het boek iets met de kleur blauw of geef een omschrijving van een persoon. Carnaval vier je een keer per jaar, maar dit boekje mag bij elk verkleedfeestje uit de kast komen!
1	Lezen vanaf ca 12 jaar. Als volwassene moet je wel houden van mysterieuze en sprookjesachtige verhalen. Ik vond het een leuk verhaal en ook spannend. Het was makkelijk leesbaar. Ik zag het zo voor mij. Van dit boek zouden ze best een kinderfilm van kunnen maken.
1	Het is erg leuk en spannend en het verhaal klopt en is leuk bedacht maar na een tijdje kon je alles al raden. Maar nog steeds een tof boek.
1	Niet langer is enkel Amsterdam-Noord, de omgeving waar het voornamelijk afspeelt. Die wereld breidt zich uit. Kyra word wolwassen.
1	Mijn dochter van 10 heeft er van genoten. Houdt eigenlijk niet van lezen (normaal een Donald Duck lezer) maar dit boeide haar zo dat ze het niet weg kon leggen. Ze werd er echt door gegrepen en heeft er zelfs een traan bij gelaten. Iedere keer als ik dacht te weten hoe het verder zou gaan was het toch weer anders mam... gaaf he. Gaat over een jongen en is volgens mijn dochter ook heel leuk voor jongens van haar leeftijd om te lezen.
1	Wat een heerlijk klein en herkenbaar boekje. Je leest het in een uur uit, maar continu met een glimlach op het gezicht. Herkenbaar bijvoorbeeld omdat ook onze katten graag - als ze de kans krijgen - in de linnenkast liggen en het mij ook wel eens is overkomen dat ik de deur dichtdeed met de kat in de kast.... Tegenwoordig zorg ik ervoor de kast dicht te houden OF te checken of er niet een kat zich schuilhoudt tussen de lakens voor ik de kast sluit :-).
1	Hoe gaat het er in de Nederlandse politiek aan toe? Frans Nauta licht een tipje van de sluier op in dit goed leesbaar boek, zonder dat het saai wordt. Met de nodige anekdotes, kanttekeningen en humor schetst hij het verhaal van een project dat uiteindelijk niet het beoogde paradepaardje wordt. Een must voor bestuurders, veranderaars, projectleiders en lezers die nieuwsgierig zijn naar de 'voortvarendheid' van de Nederlandse overheid.
1	Ik vond de afwisseling tussen het heden en verleden heel mooi. Geleidelijk aan ontdek je de reden waarom Alice bij het verhaal betrokken is geraakt (al kun je het eigenlijk wel vermoeden, het is een beetje een cliché). Ik vond vooral de uitleg over het verleden interessant: de katharen, de levenswijze,... Als je geïnteresseerd bent in geschiedenis, steek je er vast wel wat van op. Het boek heeft me enkele leuke uurtjes bezorgd.
1	Ik had nog nooit eerder een boek gelezen van Elle van Rijn. Buiten dat ik haar goed vind acteren heeft ze aan mij toch ook wel bewezen goed te kunnen schrijven! Ik vind het verhaal ietwat vreemd op gang... komen, maar later ga je de gedachtengang van Anne beter begrijpen. Een zeer verrassend boek met humor, sex, spanning en het leest ook nog eens als een tierelier. Dit is zeker niet mijn laatste boek wat ik gelezen heb van Elle en ben zeer benieuwd naar haar nieuwste boek: Het vergeten gezicht
1	Een heerlijk tussendoor boek vol verhalen uit het leven gegrepen van Esther Verhoef en haar gezin. Mooi geschreven en met een glimlach gelezen.
1	De gruwel van de nazikampen, er kan niet genoeg over getuigd worden. Een oprecht verhaal, meeslepend van begin tot einde, verteld tussen 2003 en 2006 door de toen bijna 90-jarige getuige: een man die destijds heel veel geluk heeft gehad. Een verhaal dat hij zijn hele leven heeft verzwegen, maar kort na het overlijden van zijn geliefde echtgenote in 2003 toch de wereld wilde insturen. Kort en bondig geschreven (aanvankelijk als scenario), zonder al te veel overbodige tierlantijntjes. En eindelijk eens een boek waarin mij slechts 3 taal- of tikfouten zijn opgevallen. Mag ook eens gezegd. Een pluim voor de vertaler!
1	Een bijzonder vermakelijk boek. Clementine is het type ruwe bolster, blanke pit. De dialogen die ze soms heeft met haar vader en haar zussen laten niks aan de verbeelding over. Zeker als je een Frankrijkganger bent is dit een leuk boek en je steekt er nog wat van op ook. Het wijnmaken wordt goed uitgelegd.
1	Ik heb dit boek ademloos gelezen toen we 2 jaar geleden op vakantie waren in Thailand.In het Engels en 's nachts doorlezen. Het fascineerde me zo enorm dat het lezen in het Engels me niet eens meer opviel.Het schooljaar daarop heb ik de film laten zien aan mijn eindexamenklas: 4 vmbo-theoretisch. Ademloos hebben de meisjes EN de jongens (!) de film gezien en er een verslag van gemaakt. Ik heb zelden zulke mooie en goeie boekverslagen gezien. Natuurlijk heb ik eerst uitgelegd wat een geisha in werkelijkheid is en doet, want daar bestonden , logisch, de nodige misverstanden over.Ja, ik heb er heel goede herinneringen aan.
1	Wat kan milly johnson toch meeslepend schrijven, ze sleurt je als het ware het verhaal in waardoor je zelf één van de hoofdrolspelers word. Gewoon weer een heerlijk boek maar Droomreis sprak mij net iets meer aan en daarom krijgt zomervlinders één puntje minder.
1	Dit is nou echt een op en top humoristische feel good-roman. Wat heb ik me vermaakt met Don en Rosie, wat een heerlijk stel. Je kunt niet anders dan van allebei heel veel gaan houden.
1	Dit is weer een boek in de beste traditie van Elizabeth George. Ik heb het in drie dagen uitgelezen en ben al vol verwachting voor het volgende verhaal. Top.
1	Alweer een prachtige roman van Reina Crispijn. Ik heb al meerdere boeken van haar gelezen, en iedere keer blijft het volop genieten. Mooi opgebouwd verhaal. De personages goed uitgewerkt. Schitterende beschrijvingen van het eiland. Je ziet het verhaal zo in een film voorbij komen. Echt een aanrader.
1	Commissaris Van In en zijn assistent Versavel van de Brugse recherche krijgen te maken met een lijk dat in het water is gevonden. Moord, zelfmoord of een ongeluk? Al speurend komen ze in aanraking met druggebruikers en satanische sekten, terwijl de ware identiteit van een aantal personen een belangrijke rol speelt. Vooral het antwoord op de vraag 'Wie is Venex?', kost de speurders veel hoofdbrekens. Dit is de vierde thriller met Van In en Versavel, een reeks die intussen een plaats veroverd heeft als spannende en degelijke thrillers met een dosis humor. De tweespalt tussen de verschillende Belgische politiediensten komt ook hier weer naar voren, maar speelt (gelukkig) geen belangrijke rol. Hoewel Aspe een knap plot bedacht heeft, is het aspect van de satansaanbidders niet erg overtuigend. Het portret van de wat onhandige jenever en Duvel drinkende Van In is een van de sympathiekste uit de Nederlandstalige misdaadlectuur. Een flinke groep lezers zal van dit boek plezier hebben.
1	Ik heb dit boek al eens eerder gelezen in de brugklas, toen ik een boekverslag moest maken. Ik vond het een heel mooi boek, maar ik vond het einde niet echt leuk. Het was niet af. Dit jaar kwam ik er achter dat er nog 2 delen zijn van deze serie en ik wou er goed mee beginnen door eerst het 1e boek opnieuw te lezen. Het was toch wel weer anders om het boek weer opnieuw te lezen. Misschien komt het doordat ik ouder ben geworden en nu een beetje anders tegen dingen aankijk, maar ik vond de boodschap van het boek mooier. Ook zag ik de ernst van de situaties beter in en vond ik het boek niet meer zo kinderlijk en relatief vrolijk als ik in de brugklas dacht.
1	De hongerspelen lees vlot weg en is zeer origineel. Toch had ik stiekem gehoopt dat het allemaal nog wat spannender zou zijn, wat meer sinister zou worden en onder de huid ging zitten in plaats van 'alleen maar' doodslag en overleven in de wildernis/arena. Ik hoop dat de volgende delen nog wat donkerder zullen zijn want dan zal het, naar mijn mening, nog meer een eigen feel krijgen en met kop en schouders boven het gros in YA-land uitsteken.
1	Hoewel het pure fictie is en er totaal geen historie in te vinden is is dit boek mij toch uitstekend bevallen. Ik kon het boek telkens na het lezen moeilijk opzij leggen want het verhaal is erg goed opgebouwd en steeds weer vindt er iets nieuws plaats waardoor je iedere keer iets had om naar uit te kijken. Tom Carter als de atheist die duidelijk maakt dat er geen God bestaat contra Ezechiel die op zoek is naar de nieuwe Messias. Uiteindelijk hebben ze elkaar nodig maar de onderlinge haat blijft. Meer dan de moeite waard om te lezen.
1	'De koude maan' is mijn eerste kennismaking met Jeffrey Deaver en het is meteen een schot in de roos. Wat een goed boek! Doorheen het verhaal werd ik meerdere malen op het verkeerde been gezet wat het superspannend maakte. Het verhaal zit keigoed in elkaar met wendingen om U tegen te zeggen! Ik heb enorm genoten van het duo Rhyme en Sachs. Ik wil beslist meer van deze auteur lezen!
1	Een geweldig boek zonder meer, ik heb het ervaren als een absolute verrassing, vond het een geschiedenisboek in thrillervorm. Een onvervalste pageturner...!!!
1	Mijn favoriete boek! De perfecte combinatie voor mij! Houd van spannende goede boeken en ben geocacher! Genoot hier dan ook optimaal van!
1	Deze heb in het Engels gelezen. Wat een achtbaanrit is dit boek zeg! In één woord fantastisch. Eén en al actie, prachtig uitgewerkte karakters en veel plotwendingen. LEZEN!!
1	Dit boek toont hoe je het best een novelle schrijft waarin je waarheid niet van waanbeelden kan onderscheiden. We leren Nikolaj kennen als iemand die onder ziekelijke jaloezie gebukt gaat over zijn vrouw. Zij speelt theater, en wordt elke avond bewonderd door haar publiek evenals door haar regisseur die haar koste wat kost niet kwijt wilt. Nikolaj wordt gedreven tot daden waartoe hij eerst niet in staat zou zijn geweest. Hij verdrinkt zijn jaloezie en paranoia in sloten alcohol, en vraagt hulp aan een mysterieuze vriend, Sergeant Bertrand. Een boek dat ik in 1, enfin 2 rukken uit las. De taal is directer en minder dragend dan in 'Portret van een onbekend meisje'. Het verhaal is ingrijpend en houdt je tot het einde vastgekluisterd aan het boek. Want wat is waar en wat niet? Indrukwekkend hoe je wordt meegezogen in zo'n psychisch labiele geest ook. Met dank aan uitgeverij Cossee om dit debuut uit 1991 in ongecensureerde vorm terug uit te geven.
1	Waar De Cock en Vledder hun langste tijd gehad leken te hebben, staat het duo Van Opperdoes en zijn jonger en minder ervaren collega Jacob klaar om hun plaatsen over te nemen. In deze eerste serie is Van Opperdoes net overgeplaatst naar het Bureau Raampoort en krijgen ze te maken met de moord op een beeldschone dame van lichte zeden, 'Loesje' de Vries. Vlak voordat zij vermoord wordt is zij op Bureau Raampoort geweest omdat ze gezien heeft dat een van haar klanten een wel heel bijzonder revolver bij zich had. Een zogenaamde Nagant-revolver. Het is de revolver dat ooit van haar vader is geweest, maar destijds samen met een grote collectie andere pistolen gestolen is. Haar vader heeft de roofpartij netjes aangegeven, alleen het dossier is om raadselachtige wijze nergens meer te bekennen. Als niet veel later ook de vriend van 'Loesje' neergeschoten wordt, en de kogel afkomstig blijkt uit dezelfde Nagant zijn de rapen gaar voor Van Opperdoes. Waar moet hij beginnen? De enige hint die Van Opperdoes heeft is dat de klant zichzelf 'Kanjer' noemde'. Als snel blijkt dat Loesje ook met dit wapen vermoord is, en ze zal niet de enige blijven. Waar De Cock zijn ingevingen opdeed bij het Café Van Lowietje is het bij Van Opperdoes zijn overleden vrouw die hem de nodige tips en hints geeft. Veel vaker dan in de serie op televisie overigens. Heel langzaam wordt duidelijk hoe de zaak in elkaar steekt. Een heerlijk verhaal die eenzelfde insteek en ontknoping kent als die de avonturen uit de Baantjer-serie hadden, maar dan in een wat eigentijdser sfeer. Het is een heerlijk boek, dat vlot geschreven is en erom vraagt om een ruk uit te lezen. Dit vraagt zeker naar meer avonturen van dit duo.
1	Het nieuwe boek van Bob Mendes is van een ongelooflijke reikwijdte en spankracht. Het is zoals de symfonieën van Gustav Mahler waar heftige en opstandige delen afgewisseld worden met tedere, eerder melancholische fragmenten waaruit berusting spreekt. Dat Mendes een meesterschrijver was wisten we al, maar dat hij in staat is tot zon groots symfonisch gedicht is een prestatie van uitzonderlijk formaat. De tempi in zijn werk zijn uitgebalanceerd. Strijd en conflict worden afgewisseld door verstilling en mystiek... Dit zijn woorden uit de bespreking van Wim Verheije. Ik wilde dat ik er nog een paar superlatieven aan kon toevoegen.
1	Laat me niet alleen is het spannende relaas van Rachel, van wie het achtjarige zoontje vermist raakt. Volkomen begrijpelijk, maar even onterecht, neemt ze dit zichzelf schuldig. Naarmate de tijd wegtikt groeit haar wanhoop. En alsof dat nog niet genoeg is komt er nog een onaangename bekentenis van haar zus bovenop. Wie kan het haar kwalijk nemen dat ze bijna instort, en af en toe onverstandige dingen doet? Dit is vooral een psychologische thriller, waarbij de emotionele rollercoaster waar Rachel in terecht komt goed beschreven wordt. Maar even goed is het uitkijken en meespeuren naar de uiteindelijke ontknoping, die toch nog verrassend is. Laat me niet alleen is een sterke thriller, die me enkele uren slaap gekost heeft, dus zeker de moeite van het lezen waard!
1	Nadat ik het boek Alles of niets van Jane Moore gelezen had en helemaal fantastisch vond, was ik erg benieuwd naar de overige boeken van Jane Moore. Het ex-complex kon ik lenen van een vriendin en ik moet zeggen ook dit boek leest weer heerlijk vlot. Hoewel de personages wat oppervlakkig bleven vond ik dit toch geen standaard chicklit, het boek heeft toch wel meer diepgang. Dit boek kan wat mij betreft niet tippen aan Alles of niets maar is toch zeker wel de moeite van het lezen waard.
1	Zeer spannend en verrassend boek. Kun je niet weg leggen.
1	Dit boek maakt duidelijk hoe het is om in de omgeving van een gevaarlijke narcist te leven en je dan tegen hem te keren. Alle artikelen over de rechtszaken van de afgelopen jaren slaagden daar niet zo goed in als wat Astrid Holleder opschreef
1	Alleen de cover is al om verliefd op te worden. Wat een schoonheid. Maar daarnaast wat een pracht van een verhaal. Met een bijzondere schrijfstijl heeft Kevin mij verrast en liet mij genieten. Spannend en sinister.
1	Het boek was nog niet te krijgen, maar het Ebook wel. dus snel gekocht en Lotte stelde mij opnieuw niet teleur. Dezelfde droge humor, die bijzondere opmerkingsbegaafdheid, die onbeschroomde openheid, de directe benadering van haar lezers, geweldig! En ik werd tevens aangenaam verrast door haar verhalen, die soms zo erotisch zijn dat zij je niet onberoerd laten. Verhalen met een traan van verdriet, van woede, Af en toe een trieste glimlach, dan weer een frons van irritatie; want ja, zo zitten sommige mensen in elkaar. Ik las het snel, steeds benieuwd naar de inhoud van de volgende pagina. En dan is het boek uit! Jammer. maar een ding weet ik zeker; ik koop ook het gewone boek, om het nog eens rustig op mijn gemak opnieuw te lezen.
1	Topthriller over de bijna perfecte topcrimineel Leo Duvnjac. Voortdurend spannend. Aan te raden om eerst 'made in sweden' te lezen.
1	Het tweede verhaal met Will Trent in de hoofdrol en opnieuw zat ik vollop in het boek. De spanning die in Triptiek zat met de gebeurtenissen die elkaar peilsnel opvolgde is in dit boek wel wat zoek. Maar mij stoorde dit niet, desondanks was ik razendbenieuwd van hoe het met Emma zou aflopen. Ik hoop dat er snel een vervolg komt want Will Trent en Faith zijn personages die hopelijk nog vele malen de revue mogen passeren!
1	Gisteravond laat in dit boek begonnen en nu al uitgelezen. Wat een verhaal zeg, je kunt inderdaad denken wat stom dat die meiden daar intrappen maar die jongens zijn wel zo uitgekookt, ze bespelen zo'n meisje gewoon helemaal, ik kan best indenken dat je daar als vijftienjarige intuint. Moedig van Merel om haar verhaal te vertellen, het is inderdaad wel wat afstandelijk geschreven maar ik denk dat dit ook de enige manier is waarop ze het kan vertellen. Ik ga zeker ook In mijn onschuld lezen.
1	'Lief van je' is eigenlijk in twee delen te splitsen. Het eerste deel gaat over het verdriet om de dood van het broertje van de hoofdpersoon Rêve. Rêve blijft achter samen met haar ouders. Alledrie gaan ze anders met zijn dood om. Haar ouders storten zich op werk en vrijwilligerswerk in een AZC en Rêve trekt zich terug, ze stopt met haar studie en sjokt uren over straat, gebukt onder een groot schuldgevoel. De manier waarop de auteur dit omschrijft maakt dat je echt mee voelt met Rêve en als lezer kan je je daardoor heel goed in haar verplaatsen. Uiteindelijk neemt Rêve een grote stap en gaat het leger in, maar ook dit lijdt uiteindelijk niet tot de oplossing van haar problemen. In 'Lief van je' blikt Rêve terug vanuit het heden op de gebeurtenissen in het verleden. Het heden ken je als lezer nog niet en wordt ook niet helemaal duidelijk. Het enige dat duidelijk wordt, is dat er iets heel ergs gebeurd is. Deze keuze voor het vertellen van het verhaal draagt absoluut bij tot de spanning. De eenzaamheid druipt van de bladzijden af. Echt een boek dat je raakt.
1	Dit is het eerste deel van de Full Moon serie. Waarvan nu 4 delen uit zijn en er sowieso nog twee gaan komen! Dit eerste deel leest in ieder geval erg lekker weg. Je leest de ene keer vanuit Camille’s oogpunt en dan vanuit Jonathan’s oogpunt. Dat maakt het lezen erg prettig gezien er redelijk veel in gebeurd. Door het wisselen van de oogpunten is de draad gemakkelijker bij te houden. Het is een ideaal boek om zo tussendoor te lezen. Niet te dik, makkelijke schrijfstijl waarin je alle momenten heerlijk tot in de puntjes meebeleefd. Het einde is misschien een beetje erg afgekapt maar dat komt waarschijnlijk gewoon om je nieuwsgieriger te maken voor het volgende deel! Op naar deel twee dus!
1	Ik heb ook van dit tweede deel genoten en zag een en ander niet aankomen.
1	Weer een boek van Jacob Vis dat je in één adem uitleest. De muur is spannend en humoristisch. Je leeft helemaal mee met de hoofdpersonen en je kunt je voorstellen dat mensen dit soort dingen gaan doen om én de bouw tegen te gaan én om hun erfenis te redden. De ontknoping is weer verrassend. Dit boek zal een groot publiek aanspreken.
1	Het boek is echt leuk
1	In Izar vertelt hoofdrolspeler Carlo hoe het is om samen met zijn Lisette in de molen terecht te komen als het kinderen krijgen niet vanzelf gaat. Carlo beschrijft heel open en rauw welke gevoelens hij als man heeft rondom het krijgen van kinderen en je volgt als lezer het leven van hem en zijn vrouw en vooral alle ziekenhuis, doctoren en kliniek-bezoeken. De schrijfstijl van Carlo is te vergelijken met Kluun en komt zeker net zo hard binnen als zijn boek 'komt een vrouw bij de dokter' . In het begin staat Carlo helemaal niet zo open voor het idee om papa te worden, maar mede door de enorme wens van zijn vriendin gaat hij toch ervoor. Wat volgt is een hartverscheurend verhaal over hoe dit verloopt en welke tegenslagen het stel tegenkomt. Niet een verhaal om in een openbare ruimte te lezen, of je moet ertegen kunnen dat anderen je tranen zien. Dit verhaal raakt je maar ernaast leest het boek als een trein. En het verhaal blijft ook nagonzen in je hoofd, maar wat een goed boek. Verplichte kost zou ik zeggen ;)
1	erg mooi verhaal. Onlangs de verfilming gezien en die sloot er mooi op aan, goed gecast ook. Ik vond het heel boeiend en ook al weet natuurlijk niemand of dit de echte geschiedenis is achter het beroemde schilderij, het is heel mooi geschreven en zou zomaar waargebeurd kunnen zijn!
1	De Da Vinci Code leek me niet echt een boek voor mij. Maar nadat ik de film had gezien was ik er toch wel nieuwsgierig naar geworden en ben ik het gaan lezen. Het is me niet tegen gevallen, doordat ik de film head gezien kon ik me sommige symbolen zo weer voor de geest halen. Het boek krijgt van mij 4 sterren omdat het een goed verhaal is dat me geen moment heeft verveeld.
1	Heerlijke schrijfstijl heeft Ruiz Safon en vooral het personage Fermin laat hij met taal zich weer volop uitleven. Alles speelt zich af in Barcelona midden vorige eeuw, geen opgewekte tijd. Maar een prachtig boek! Eigenlijk ging ik door dit boek de 2 voorgangers beter begrijpen, dus moet die nog maar eens herlezen.
1	Mooi overzicht van het illustratieve werk van Fiep Westendorp, dat maakt alles goed aan dit boek! Wat ik wel jammer vind is dat het boek door Gioia Schmidt niet beter geredigeerd is. Veel interviews met mensen rondom Fiep Westendorp zijn er afgenomen en zoals de informatie naar het boek vertaald is valt het irritant vaak in herhalingen. Evenzogoed een super boek (dankzij Fiep zelf zeg maar)!
1	De jonge Jennifer, die al meerdere keren is weggelopen, wordt gegrepen door twee personen, die haar willen gebruiken voor hun zieke spelletjes en haar naar het randje van de waanzin proberen te drijven. Een oude verstrooide professor is getuige van de ontvoering en probeert uit te vinden hoe hij het meisje kan helpen. Meer verklappen zou jammer zijn voor de lezer, maar het is lang geleden dat ik zo in spanning zat door een boek. Katzenbach weet de spanning tot grote hoogten op te voeren. De karakters komen echt tot leven door uitgebreide inkijkjes in hun persoonlijkheid en verleden. Een absolute aanrader, en je weet ineens je oude knuffels weer te waarderen!
1	Een boek dat door iedereen gelezen moet worden. Dit mag niet vergeten worden, want het is helaas echt gebeurd. Hoe onvoorstelbaar ook. Ik heb zelf de restanten van het dorp bezocht, maar door dit boek komt het dubbel aan. Veel mensen weten hier niks van dus ik hoop dat velen het zullen lezen en misschien ook gaan bezoeken.
1	Interessant verslag. Dit boek biedt een kijkje in de gijzeling die november 2002 plaats vond in een Russisch theater en waarbij ongeveer 129 gijzelaars om het leven kwamen.
1	Weer een erg spannend boek van deze schrijfster. Het is een erg spannend verhaal wat je aandacht vasthoud. Met zeer interesante wendingen! Zeker een aanrader.
1	Ik wist dat Daphne Deckers kon schrijven, ik las altijd haar stukjes in tijdschriften maar dat ze zo goed kon schrijven had ik niet verwacht. Een heerlijk vlot eigentijds verhaal met heel veel humor. Ik had het al een poos in de kast staan maar pakte toch iedere keer iets anders. Ik denk dat dat door de kaft komt, die vind ik echt heel lelijk en niet uitnodigend. Ik heb, behalve de kaft, 1 kritische noot: ze gebruikt veel engels, naar mijn idee net te veel maar dat mag de pret niet drukken . Hier zou zomaar een romantische komedie (film) uit kunnen voortvloeien.
1	Een bijzonder debuut. In het begin kon het me op een of andere manier niet zo heel erg boeien, ik was snel afgeleid en mijn aandacht veslapte steeds. Maar plots kreeg het boek me toch in zijn greep en heb ik het in één ruk uitgelezen. Het moet me wel van het hart dat alle gebeurtenissen tezamen behoorlijk ongeloofwaardig zijn; ik zal niet teveel verklappen maar dat er wat aan de hand is met een groot deel van het voltallige opsporingsteam is wel érg ver gezocht. Desalniettemin zit het verhaal goed in elkaar, met zéér onverwachte plotwendingen en diverse cliffhangers die ertoe aanzetten om vooral dóór te lezen. Hoewel alle eindjes aan elkaar zijn geknoopt en alle vragen zijn beantwoord, laat het boek wel ruimte voor een eventueel vervolg. Een vervolg dat ik zeker zal gaan lezen als het uitkomt!
1	De vrouw van een hoge ambtenaar van het ministerie van Binnenlandse zaken heeft een geheime relatie met een jongere mannelijke collega. Terwijl een zware zuidwesterstorm opsteekt betrekken de vrouw en de jongeman illegaal een vakantiehuisje in de duinen bij Katwijk. De storm verhevigd zich en de dijken breken door. En de gehele randstad dreigt te overstromen. Verstoken van radio en tv hebben de vrouw en de jongeman geen idee welke ramp zich voltrekt. Op het Ministerie komt het bericht binnen dat de dijkdoorbraak mogelijk het werk is van Joegoslavische terroristen. Door een reeks misverstanden wordt de jongeman aangezien voor een terrorist die de vrouw van een hoge ambtenaar zou hebben gegijzeld. Realistisch verhaal dat doet denken aan de watersnoodramp van 1953
1	 Het Vierkant van de Wraak was niet alleen de lancering van zijn carrière tot een van de meest gelezen misdaadauteurs in België, maar dit was tevens ook het begin van het leven van Van In, het hoofdpersonage in zijn boeken.Alles begint met een overval bij de juwelierszaak van Ghislain Degroof. Eerst lijkt het op een gewone overval, totdat men erachter komt dat alle juwelen zijn opgelost in een bak met koningswater. Van In probeert alles om het onderzoek op te lossen, maar wordt steeds gedwarsboomd door de vader van Ghislain, Ludovic Degroof. Adjunct-commissaris Pieter Van In ontdekt een brief, met een zeer rare handtekening. Hij komt te weten dat de handtekening een Latijnse spreuk is uit de middeleeuwen,  het vierkant van de tempeliers genoemd. Al snel wordt het Van In duidelijk dat vader Degroof iets meer weet over wie de overvallers kunnen zijn. Wanneer Degroofs kleinzoon wordt ontvoerd en de ontvoerders belachelijke eisen stellen, zit Van In met de handen in het haar. Tot hij, brigadier Versavel en de beeldschone substituut Hannelore Martens, op wie Van In een oogje heeft, eens dieper in het nogal donkere verleden van Ludovic Degroof graven. Het boek is in een hij/zij vertelstandpunt geschreven. Doordat het boek zich niet in één iemands standpunt afspeelt, kan je als lezer gemakkelijk mee volgen. Het verhaal is heel goed opgebouwd, omdat je als lezer van het begin af aan al een verdachte op het oog hebt, maar telkens als je denkt te weten wie het gedaan heeft, kom je te weten dat je redenering niet klopt. Zo blijft het boek je van de eerste bladzijde tot de laatste boeien.
1	Dit boek las ik reeds als heel jong kind, maar begreep niet helemaal hoe alles eraan toe ging. Toen mijn grootvader overleed kwam ik het boekje toevallig opnieuw tegen en las het opnieuw, toe heeft het mij heel hard geholpen om mezelf en iedereen in mijn omgeving te begrijpen en zo heeft het iedereen beter leren omgaan met de situatie.
1	De meeste boeken van Julian Barnes zijn, wat mij betreft, zeer de moeite waard. Ook deze. De roman is opgebouwd uit bespiegelingen van de verschillende personages op de gebeurtenissen, waaruit glashelder naar voren komt dat de waarheid in de ogen van de verschillende personages toch steeds een andere is. Net als in het echte leven. Oliver, Gillian en Stuart kennen elkaar van jaren geleden. Stuart was, kort, getrouwd met Gillian en Oliver heeft haar daarna van Stuart gekaapt. Stuart vertrok naar de V.S., maar is na een geslaagde carrière daar weer terug in Engeland. Behalve de knap geconstrueerde opbouw, lijkt Barnes ook veel plezier te hebben gehad in het schrijven van deze roman.
1	Ik heb het boek eerst 3 keer weggelegd voordat ik er echt doorheen de eerste zoveel pagina's, elke keer trok het me niet om verder te lezen. Totdat ik een recensie las van een vrouw die hetzelfde had als ik, en die er eenmaal doorheen was, hartstikke enthousiast was. Dus waagde ik nog één poging... En ja hoor, vrij snel was ik om en heb ik het niet meer weg kunnen leggen! Het boek is komisch, spannend zelfs, en je wil maar pagina na pagina omslaan om te weten hoe de vork nu in de steel zit! Het was echt weer een boek met de Kinsella-vibe, wat heb ik gelachen om Sylvie! Heerlijk mens, ik zie haar zo voor me! Dus: mocht je na de eerste pagina's denken, mwah, zet door! Het boek is het meer dan waard!
1	Men nemen een meteoriet, een neergestorte satelliet, wat relikwieën. Daarnaast heb je nog een team superhelden nodig en laat je die van de VS naar China, Noord Vietnam en Mongolië vliegen. dit alles overgiet je met een sausje van actie, avontuur en het nodige schietwerk en je hebt een spannende thriller. Het is James Rollins dan ook weer gelukt om mij te vermaken met dit alweer 9e deel uit de Sigma reeks. dat er nog maar meer mogen volgen. Ik geef deze 4 sterren.
1	Inmiddels heb ik de boeken van Nicci French allemaal al gelezen. En herlezen, want het blijft een genot. Heerlijk hoe mijn favoriete schrijversduo hun verhalen neerzet. Tegen de achtergrond van London door andere ogen dan die van de gemiddelde toerist. Op een manier die maakt dat ik heel graag eens naar London wil om te kijken op de plekken die ze beschrijven. Om het echt te beleven. Een verhaal met veel feiten en boeiende, levensechte personages. Je moet echt je aandacht erbij houden en je geheugen aanspreken om de puzzel op te kunnen lossen. Maar dat is geen probleem, je wordt erin gezogen en wilt pas stoppen met lezen als het boek uit is. Prachtig taalgebruik. Mooie zinnen, maar wel toegankelijk en makkelijke leesbaar. Een fantastische spanningsopbouw. Met kleine stapjes naar een eind dat net anders is dan je de hele tijd al denkt. Ook als je het boek voor de tweede (of derde of…) keer leest. Heel knap. De Rode Kamer is hierop geen uitzondering, het is een heerlijk Engels speurverhaal met verrassende afloop. Ik had het boek al eerder gelezen, maar heb wederom genoten van Kit Quinn en de andere personages in dit boek die van de ene naar de andere moordzaak rollen en proberen de verbanden te vinden. Jammer dat het weer uit is.
1	Het meest fantastische aan het boek 'De 100-jarige man die uit het raam klom en verdween', vond ik het absurdistische karakter. Fantastisch; geschiedenis wisselt zich af met de avonturen van Allan in het heden. Wat mij met regelmaat deed schaterlachen waren de momenten waarop Allan dan toch enorm belangrijk 'was gebleken' voor de wereldgeschiedenis.
1	Danielle schrijft zoals ze is: eerlijk & oprecht. Erg dapper en heel mooi! Hier kunnen veel vrouwen inspiratie uit halen. De ontdekkingsreis leidt ons door haar bewogen leven als dochter van Willeke Alberti, en daarna al jong als voetbalvrouw. Ze maakt een spirituele zoektocht door die heel bijzonder en intiem is om als lezer te mogen ervaren. Zeker een aanrader voor iedereen die op zoek is naar meer liefde in het leven: dat vind je namelijk als eerste bij jezelf.
1	Was ik even mis toen ik me wilde neerzetten voor een Scandinavische crimi... Bleek het boek helemaal geen moordverhaal te zijn, maar niets is minder waar. Het was dan ook even doorbijten in het begin. Als ik op voorhand de moeite had genomen de achterflap te lezen, was ik nooit aan het boek begonnen. Maar achteraf gezien is het me echt wel bevallen. Ik kijk zelfs uit naar het volgende deel!
1	De verwijzing naar Dan Brown op de cover wekte mijn interesse voor De collectie van de geograaf. Na twee boeken van Dan Brown vond ik het tijd voor iets anders. Het is een schitterend boek dat verteld wordt door gebruikmaking van verschillende schrijfstijlen die op intelligente wijze met elkaar zijn versmolten. Hij voldoet aan mijn drie basiselementen voor een goed boek namelijk; romantiek, leering uit de geschiedenis en een portie spanning. Auteur Jon Fasman scoort op al mijn punten uitstekend. Vooral zijn uitstapjes naar de geschiedenis van 15 objecten, vond ik leuk om te lezen. Daarin neemt hij je mee naar verschillende tijden en plaatsen in de geschiedenis. Zo reis je met hem mee naar Sicilie, oude Sovjet-landen, VS en hij doet zelfs een bezoekje aan mijn geboorteland, Ethiopie. De timing van de uitstapjes kunnen overkomen als vervelende reclames tijdens een spannende film. Het verschil is dat de reclames deel uitmaken van de film en je niet naar de wc of zappen kunt. Uiteindelijk valt alles als een puzzel op zijn plaats.
1	Mijn eerste Finder valt heel goed mee en is vier sterren waard. Het verhaal over industriele spionnage komt waarheidsgetrouw over en blijft spannend zonder sex en bloedvergieten.
1	Het ijshuis van Minette Walters is een boek dat zeer goed opgebouwd is. De spanning blijft tot het eind toe en er zitten een aantal verrassende wendingen in. Wat met name goed is aan het boek zijn de karakterbeschrijvingen en ook de karakterontwikkelingen. Je kunt je het hele verhaal en iedereen die er in meespeelt zo voor de geest halen. En dat zonder ellenlange beschrijvingen of overbodige informatie. Het plot zit goed in elkaar en je kunt echt meedenken met de rechercheur over de dader(s) en de toedracht van de moord. Pas op het allerlaatst wordt de ware toedracht duidelijk, maar voor die tijd hebben al meerdere kandidaatdaders en slachtoffermogelijkheden de revue gepasseerd. Aan het einde bloeit een romance op die niet per se nodig is, maar toch ook niet hinderlijk.
1	Veroordeeld verteld het verhaal van drie vrouwen die bij de politie werken in een tijd dat dit nog niet algemeen geaccepteerd wordt door de mannelijke collega's. Slaughter weet dan ook de jaren 70 goed weer te geven, de rassenhaat, homohaat en het niet accepteren van vrouwen in mannenberoepen viert hoogtij in die dagen. De personages worden goed uitgewerkt, maar de dames zijn stuk voor stuk harde en stoere tantes die zichzelf graag willen bewijzen. Gail, Maggie en kate nemen dan ook heel wat hooi op hun vork. De plot zit goed in elkaar, kent weinig verrassingen, is gruwelijk maar boeit wel van A tot Z. dit smaakt dan ook zeker naar meer en is voor de broodnodige variatie in het genre een heerlijk boek om te lezen. Ik geef hem dan ook 4 sterren.
1	Een geweldig mooi boek. Het besef echt te gaan leven omdat elke dag weleens je laatste zou kunnen zijn. Hoe leven we, wat moeten we elke dag weer, wat doen we elke dag en wat willen we nu eigenlijk echt. Paulo Coelho is zoals altijd in staat om je te laten denken, inzicht te geven. Een enorme aanrader.
1	Galgenveld is een makkelijk leesbaar 1e deel van De Noordzeemoorden en wat mij betreft erg geslaagd. Het heeft mij van het begin tot het einde geboeid, veel herkenbare personages en voor mij herkenbare locaties die op fietsafstand liggen !!
1	In een paar uur uitgelezen, erg spannen. Ik vind het wel jammer dat er aan het einde niet heel veel duidelijk wordt.
1	Het boek begon voor mij best ingewikkeld, je krijgt zoveel informatie over de factions dat ik soms een beetje de draad kwijtraakte. Het begon al wel meteen erg spannend waardoor ik hem zo snel mogelijk uit wilde lezen al wist ik vanaf het eerste hoofdstuk dat dit boek een van mijn favorieten zou worden. Een belangrijk punt in boeken (en vooral series) zijn de karakters, hoe zijn ze, zijn ze realistisch en kan je met ze meeleven? Dat kon ik in Inwijding zeker. Veel mensen hoor ik zeggen dat dit boek ze doet denken aan De Hongerspelen, op sommige punten hebben ze gelijk, een sterke vrouwelijke hoofdpersoon en een romance maar Veronica Roth heeft in Inwijding, net zoals Suzanne Collins in De Hongerspelen een hele andere wereld opgebouwd die ik nauwelijks met elkaar kan vergelijken.
1	Ongelooflijk wat een plot en wat een wereld wordt er in dit boek neergezet. Hoever zijn we hier nog van verwijderd? Een mogelijke nabije toekomst wordt beschreven in een herkenbare wereld voor ons. De hoofdpersonen zijn goed uitgewerkt en komen mooi samen in de verschillende verhaallijnen. Ik kan niet wachten tot het vervolg uitkomt.
1	Wat een meesterwerk! Nog spannender dan eerdere werken als Immer Dierbaar en Bloed uit de hemel. Het derde deel met advocaat Bastianù in de hoofdrol. Maar het is geen thriller, geen advocatenroman, het is literatuur van de bovenste plank. Fois weet als geen ander een bepaalde sfeer te creëren, zijn beschrijvingen van mensen en de natuur zijn weergaloos! Niks voor liefhebbers van crimepulp.
1	Geweldig leuk deze gedichten heb er van genoten! Je verwacht steeds een ander eind dan er uiteindelijk komt. De illustraties zijn ook erg leuk en echt een aanvulling op de gedichten. Je gaat ze daardoor beter begrijpen. Ze zijn eenvoudig geschreven, maar zeggen toch heel veel. Deze gedichten wil ik graag in de klas gebruiken!
1	Een behoorlijk romantisch liefdesverhaal tussen de bijna veertiger Tsukiko en haar vroegere leraar ontvouwt zich, nadat ze elkaar bij toeval in een bar getroffen hebben. Grappig genoeg niet in een cliche-romantische omgeving, maar vooral in een obscure kroeg, waar rijkelijk sake en bier ingenomen wordt door beiden. Of ze wagen een tripje aan paddenstoelen. Maar het is geen cult of hippie-roman, het lijkt erop of dit soort levensinvulling in Japan de gewoonste zaak van de wereld is. Wat Tsukiko voor werk doet wordt nooit duidelijk, wel dat ze daar weinig bevrediging in vindt. De toonzetting van het verhaal is desolaat en teder tegelijk, met soms een surrealistisch uitstapje a la Murakami.
1	Als je eenmaal begint met lezen kun je het boek niet meer wegleggen. Zeer spannende en onverwachte wendingen. Het boek is zo goed geschreven dat je echt door de wereld van Toran loopt. Heel goede sfeerbeschrijvingen! En daarnaast een leuke schrijfstijl. Echt een aanrader. Kan niet wachten tot deel drie uitkomt!!!
1	Een aangrijpend en liefdevol geschreven boek door Hugo Borst over zijn moeder Joke Borst die Alzheimer heeft.Leest vlot ondanks dat het toch een zwaar onderwerp is.Heel herkenbaar voor mensen die er ook mee te maken hebben,een verhaal met een lach en een traan.Aanrader!
1	In een woord:geweldig!!!
1	Dit boek moet je als eerste lezen voordat je Torenhoog Mijlenbreed gaat lezen en daarna psychische Ogen van Tijgers. Want deze drie boeken vormen zo min of meer 1 lang verhaal. Erg fijn verhaal zo om internet leven.en speelt zich af in een wereld die nog niet eens zo fictief is eigenlijk. Echt de moeite waard ik ben nu 42 en lees ze nog steeds, heb ze al tientallen keren opnieuw gelezen.drie boeken op een rij van Tonke Dragt vormt 1 lang verhaal,een prachtig toekomst verhaal. Maar gaat ook over Telepathie. Mooi jeugt boek maar ook voor volwassenen.
1	‘Vriendschapsverzoek’ sprak me al meteen aan bij het lezen van de achterflap. Het is de eerste keer dat ik een boek lees waar de aanwezigheid van een sociaal kanaal zo sterk naar voren komt. Ik zat meteen in het verhaal en het las ook bijzonder vlot. De afwisseling tussen heden en verleden maakte dat het nooit saai werd en dat je beetje bij beetje te weten komt, wat er zich allemaal heeft voorgedaan zoveel jaren terug en waarom de situatie voor Louise zo nijpend is op dit ogenblik. Ik heb echt genoten van dit boek. Het einde was heel spannend en heeft me niet teleurgesteld. Geen ingewikkelde constructie, maar gewoon een goed opgebouwd verhaal. Geweldig boek, zeker en vast een aanrader! Een meer dan geslaagd debuut van Laura Marshall. Een schrijfster die ik dan ook in de gaten ga houden!
1	In 1 adem uitgelezen, pakt je bij je strot en laat je aan het eind pas los.. Heerlijk om te lezen, door een vlotte en scherpe schrijfstijl. Heb begrepen dat Eva haar volgende boek er aankomt, Flashback, ik kan niet wachten..
1	Ik heb, ik denk bijna alle boeken van Nicci French,gelezen als ik,daar mee begin kan ik niet meer stoppen met lezen,dan hoor ik niets meer en wil dan alleen maar lezen,dan zit ik,er ook helemaal in,zo mooie,boeken van Nicci French,spannend,en je wil niet dat het uit is!!!!!!
1	Het verhaal van Eddy flitst je terug naar de tijd toen je zelf niet wist welke kant je leven op ging en je die onzekerheid weg stak onder een air van onverschilligheid en onbezorgdheid. Een boeiend, vlot geschreven coming of age verhaal dat ik alvast in 1 ruk uit las en zeker nog opnieuw zal lezen!
1	Een immens spannend thrillerdebuut! Van het 1ste hoofdstuk zit je onmiddellijk in het verhaal en wil je enkel maar doorlezen. De korte hoofdstukjes zorgen ervoor dat het vlug vooruit gaat. Niettegenstaande dat er veel personages in het boek voorkomen, kan je die toch makkelijk uit mekaar houden. Dit boek smaakt naar meer!
1	Een boek met een prachtige cover, die mij heel erg aanspreekt. Vrij uitzicht is een boek met een spannend plot in een prachtig omschreven Franse omgeving. De hoofdstukken zijn op een bijzondere manier ingedeeld. Niet te lang. Met een vlotte schrijfstijl. Het begin van het boek werd door mij gedurende het boek een paar keer opnieuw gelezen. Hierin zocht ik aanwijzingen naar antwoorden op de vragen die je je als lezers steeds meer krijgt. Heel boeiend opgebouwd. Ik kon dan ook niet meer stoppen met lezen. Anya Niewierra heeft een heel mooi debuut geschreven en ik verheug mij op haar volgende boek.
1	Het hele boek ademt adrenaline uit, waardoor je het niet weg wil leggen.
1	Ik heb lang getwijfeld of ik dit boek 4 of 5 sterren zou geven, maar aangezien ik niet gemakkelijk sterren geef heb ik toch maar 4 genomen. De rainmaker is een geweldig boek. Ik zou het aan iedereen willen aanraden. Ik heb nog niet alle boeken van John Grisham gelezen, maar als ze allemaal zo zouden zijn, dan ben ik gewoon verkocht.
1	Zeer aangrijpend verhaal over een 4 jarig joods weesmeisje die in de vooroorlogse jaren door een co-assistent als proefmateriaal wordt gebruikt. Rachel wordt onnodig behandeld met röntgenstralingen die verminking ten gevolge hebben. Ze wordt kaal, en heeft geen wimpers en wenkbrauwen meer. Dit uiterlijk blijft erg confronterend in haar verdere levensjaren. Wanneer ze als verpleegkundige werkzaam is in een verpleeghuis krijgt ze bij toeval deze zelfde arts onder haar hoede. Deze arts is terminaal, maar tegelijkertijd ontdekt Rachel ook een knobbel in haar borst. Zeer waarschijnlijk ook een gevolg van de talloze onnutige bestralingen. Ze confronteert haar patiënt met haar tumor. De rollen zijn op dat moment veranderd. Wat doet Rachelle, neemt ze wraak??
1	Ontzettend spannend, meeslepend boek met spannend plot. In het begin even in komen, maar als je eenmaal het verhaal te pakken hebt laat het je niet meer los tot de laatste bladzijde. Slim geschreven.
1	Dit boek is met een lekkere vaart geschreven en het blijft spannend tot het eind. Echt een aanrader.
1	Het hoofdpersonage is voor één keer eens geen held maar eerder een loser, hij heeft een heleboel problemen en angsten maar toch komt hij geloofwaardig over. In het begin van het boek vraag je je af waarom we zoveel informatie krijgen over het verleden van dit personage, maar naarmate het boek vordert begijp je dat deze info essentieel is. Wat daarna komt is een spannend en verrassend einde. Goed boek dat misschien wat traag op snelheid komt maar zeker de moeite om te lezen!!!!!!
1	Een tijdje geleden heb ik het eerste deel gelezen van De Groene Hand. Toen vond ik het een leuk boek. Het heeft me nieuwsgierig gemaakt om ook deel 2 te lezen. Ik vond dit boek nog spannender dan deel 1. Ik hou wel van spanning in een boek. Vooral omdat doorheen het boek er een gestolen beeld moest teruggevonden worden, het lezen bleef leuk omdat er zoveel verdachte personen aan bod kwamen. Je moet echt doorlezen tot het einde om de echte dader te ontdekken. Er zat ook veel actie en spanning in het verhaal. Het boek heeft echt een mooi en verrassend einde.
1	Hoewel het een heel ander boek is dan dat we van Patterson gewend zijn, is dit boek ook weer een echte aanrader.
1	Toen ik aan dit boek begon had ik geen flauw idee waar het verhaal heen zou gaan. Toen me dat duidelijk werd, kon ik het niet meer wegleggen, ook al was ik constant soort van overstuur Door de vreselijke dingen die er gebeuren, dat heb ik niet vaak bij een boek. Voor sommigen zal het verhaal ongeloofwaardig overkomen misschien, helaas weet ik dat dit soort dingen echt gebeuren, ik heb ooit een slachtoffer gekend en dat vergeet ik nooit meer. Ik vind de schrijfstijl van Marelle erg prettig, niet te zwaar terwijl haar onderwerpen des te zwaarder zijn. Goed dat ze taboes doorbreekt met dit soort boeken. Niet een boek om blij van te worden, wel goed om te weten wat er allemaal in onze wereld gebeurt, en echt niet perse de ver van onze bedden show.
1	ik heb eerst Slaap kindje slaap gelezen en was daarmee voor altijd een Patterson fan. Tot mijn grote vreugde was Kat en muis een soort vervolg op het boek waarmee het voor mij allemaal begonnen is. Het boek leest zich heel gemakkelijk. Te gemakkelijk eigenlijk want daardoor wordt je op het verkeerde been gezet. Toen Soneji gepakt was dacht ik nu zal het verhaal slapper worden maar het tegendeel is waar. Zelf de epiloog is nog goed want de vraag is nu: wie heeft Cristine?
1	In eerste instantie leek in beland in een soort van Young-Adult, als lezer ben ik compleet in slaap gesust. Studente Evy maakt er een potje van in Engeland. Zij raakt haar baan kwijt, rommelt wat met de mannen en kan haar huur niet meer betalen van haar kamer. Daarna slaat de schrijfster genadeloos toe, het verhaal raakt in een enorme stroomversnelling en dan komt de “echte” thriller-liefhebber aan bod. Bedreigingen, banen die niet lijken wat het zijn en uiteindelijk belandt Evy in een spinnenweb van horror en ellende, hoe komt zij hier nu uit? Overweldigend, anders kan ik de schrijfstijl van Lydia van Houten niet omschrijven. Na het uitlezen van het boek moest ik even bijkomen om het verhaal/plot goed tot mij te laten doordringen. Wat een thrillersensatie, geweldig, ik ben echt omver geblazen!
1	Een mooi en goed geschreven boek. Verschillende verhaallijnen die niet helemaal samen komen, maar wel een raakvlak hebben. De personages worden mooi neergezet, zonder dat dit het boek in de weg staat. Wel een paar keer een "Ja, vast" momentje, maar niet hinderlijk en de schrijver komt er meer dan mee weg. Bij het sub-verhaal wel het gevoel van "waar kwam die vandaan en wat is er daarna met ze gebeurd". Ik kijk zeer uit naar het volgende boek.
1	Weer een heerlijk boek van top schrijfster dat ik moeilijk aan de kant kon leggen. Ik moest gewoon weten wie het gedaan had en op het einde werd mijn geduld echt tergend op de proef gesteld! Brrr....Grrr....
1	"Een huis in Frankrijk" is een heerlijk boek om te lezen. Het pakt vanaf de eerste bladzijde en je wil alleen maar verder lezen, om te weten wat er allemaal gebeurt. De problemen van de personages zijn heel herkenbaar en de situaties zijn uit deze tijd, wat ook heel herkenbaar is. 4 vriendinnen die elkaar na jaren weer ontmoeten in de hoop dat hun problemen opgelost worden. In eerste instantie houdt elk haar probleem voor zich tot het niet langer kan. Daarna is de lucht geklaard en wordt het gezellig. Maar de problemen zijn nog niet opgelost. Maar Marie komt met een passende oplossing voor iedereen.
1	Na de therapie gelezen te hebben waren mijn verwachtingen hoog en ja hoor de schrijver wist me te boeien vanaf de eerste bladzijde. Een voortdurende spanning en onverwachte plotwendingen waarvan je haren gaan rijzen, wat wil je nog meer van een triller!
1	Zeer goed en vlot geschreven verhaal over een bijna absurd geval van mensensmokkel vanuit Amsterdam. Het blijft boeien en ik heb het bijna in een keer uitgelezen. Aanrader!
1	Inspecteur Lindsay Boxer staat op haar balkon, heeft haar dienstpistool in haar hand en heeft het emotioneel moeilijk. Ze denkt terug aan voorbije weken. Gedurende deze weken zijn drie bruidsparen op gruwelijke wijze vermoord. Aan Lindsay Boxer de zware taak om de dader van deze moorden zo snel mogelijk te vinden. Hierbij wordt ze geassisteerd door Chris Raleigh, een oud-korpschef maar tegenwoordig werkzaam voor de burgemeester. Ongebruikelijk is het dat Lindsay tezamen met drie vriendinnen buiten het onderzoek om de zaak probeert op te lossen. Het komt wat onwerkelijk over, maar dit geeft wel weer een extra dimensie aan het verhaal. Vooral omdat dit 'clubje' met heel bruikbare informatie voor de dag komt. Ook bijzonder is dat de naam van de dader van de drie moorden al vanaf het begin van het boek bekend is. Maar... is dit wel de echte moordenaar en is het wel zijn echte naam? Deze vragen leiden er toe dat er verschillende theorieen zijn over wie de echte dader is en ook wat het motief van deze dader dan zal zijn. Het einde van het boek is verheugend, tragisch, verrassend en zeker ook spannend. In ieder geval bleef het boek van begin tot eind boeiend.
1	Het boek gaat over twee halfzussen uit Ghana. De ene zus wordt uitgehuwelijkt aan een Engelsman en de ander wordt verkocht als slaaf. Tijdens het hele boek volg je de generaties van de twee halfzussen. Elk hoofdstuk is gewijd aan een generatie. Hierdoor krijg je een hele lange geschiedenis beschreven in een boek dat op deze manier nog te overzien is. Je leeft mee met de verschillende generaties en met wat ze allemaal meemaken. Je leert ook veel van het leven in Ghana en het leven als slaaf in Amerika. Ik vind het heel knap gedaan. Alleen de paar laatste generaties krijgen niet echt de verdieping die ze verdienen. Dat is jammer. Maar al met al een heel mooi debuut. Ik heb het met heel veel plezier en interesse gelezen.
1	Peter, het hoofdpersonage, is rolmodel voor de man die niet leeft, maar wordt geleefd door zijn omgeving. Als zijn dochter, die hij tot dan adoreerde, met een eikel van een verloofde komt aanzetten, is voor hem de maat vol. Jammer genoeg voor hem, werkt hij zich dieper en dieper in nesten als hij probeert zijn leven terug waarde te geven. De lezer wacht een boeiend verhaal vol galgenhumor en literaire spitsvondigheden, een glimlach is nooit ver weg. Alleen weet je niet goed of je medelijden met Peter moet hebben of hem nu net bewonderen. De lezers die vooral op zoek zijn naar een spannend verhaal met veel suspense, bloederige taferelen en een hoog thrillergehalte zijn gewaarschuwd, dit heb ik er niet in gevonden, maar voor de rest is het een verhaal dat gerust naast vele titels van grote schrijvers in binnen- en buitenland mag worden gelegd. Voor mij een dik verdiende 4,2/5
1	Zonder teveel te verklappen: Het beste van Adam Sharp is anders dan de Rosie-boeken van Graeme Simsion. Je zult niet hardop lachen, maar zeker in het tweede deel van het boek wel af en toe een traantje wegpinken. De personages zijn écht: karakters van vlees en bloed die vanaf het papier tot leven komen, geen slappe hap. Ze hebben allemaal hun fouten en tekortkomingen, maar dat maakt ze juist menselijk en zorgde ervoor dat ik mij als lezer echt kon inleven in de personages en hun beslissingen. De muziek die als rode draad door het boek loopt, is mooi gevonden. Nostalgisch, ontroerend en sfeervol, zo zou ik Het beste van Adam Sharp omschrijven.
1	I really enjoyed this book! It takes place in Halifax (Canada) and that's a nice change from big city America. The story is a mix of legal thriller, medical mistery and some (sometimes a bit silly) romantic content. It's actually as if Kate swoons over almost every male she meets (or the other way around) and she seems to have a rather lousy judgement of their characters: her arrogant dog-hating ex, her boss and the dogwalker she just met. The story is really original and well put together. Once I started reading, it was hard to put the book down. And I'm definetly interested in the other books of this series.
1	Wow! Waar een klein boekje groot in kan zijn. David Baldacci levert met dit boekje een prima prestatie: in zo weinig pagina's een compleet verhaal vertellen waarin de spanning steeds verder opgebouwd wordt. Goed gedaan!
1	Wat een heerlijk, onderhoudend boek. Je leert de 5 personages heel goed kennen en leeft met ze mee. Het is een echte pagerunner, ik heb het boek in drie nachten uitgelezen. In uitvergrote vorm herken je je eigen vriendinnen (en jezelf!) met alle nodige ergernissen en sympathieën. Overdag naar mijn werk zag ik ook alleen nog maar vrouwen in volle bloei (leuk). Wat zijn de vrouwen op leeftijd van nu zo totaal anders dan de generatie van hun moeders. Ondernemend, levenslustig en kansen grijpend. Het raakt je daarom ook, door net als de vrouwen in het boek niet af te wachten en het leven te pakken nu het nog kan en er vol voor te gaan. Een hele goeie energizer, een boek dat bruist van levenslust en levenskunst..
1	Fantastisch tweede deel van de Project X trilogie. Zodra je begint met lezen zit DDK weer voorin je geheugen. Er worden nieuwe personages geïntroduceerd en de bestaande personages worden verder uitgediept. De schrijfstijl leest heerlijk weg, hoewel je wel de aandacht erbij moet houden met de tijdssprongen. Ook dit is weer een boek dat je niet loslaat nadat je het hebt dichtgeslagen.
1	Zeer goed debuut van deze schrijfster. In de hoofdrol Silvia, moeder van Nick, die tijdens de Sinterklaasintocht wordt ontvoerd. Meerdere verhaallijnen lopen door elkaar. Één ervan is die van Mirte, die thuis woont bij haar moeder en oma. Haar moeder is een nare vrouw en wanneer haar oma overlijdt, gaat Mirte bij haar vriend en zusje wonen. Onder dwang van haar vriend komt Mirte in nare gebeurtenissen terecht. Wanneer ze zwanger raakt vlucht ze in de armen van David en neemt een andere identiteit aan. Tijdens de speurtocht naar haar zoontje Nick, wordt ze door haar verleden ingehaald. Hoelang kan je je verleden voor iemand verbergen, uiteindelijk komt alles toch uit. Spannend, goed neergezette personages.
1	mooie psychologische thriller die de paniek voelbaar maakt van een man die niet alleen zijn kind maar ook zijn vrouw aan het zoeken is.
1	Stille grond is mijn eerste kennismaking met Hilde Vandermeeren, en zeker een die een vervolg krijgt. Ik kan geen enkel minpunt voor dit boek bedenken. Het leest prettig, de hoofdpersonen zijn op maat omschreven en ook de spannning is wat mij betreft goed verdeeld met als kers op de taart een geweldig plot. Een boek wat af en toe mijn nekharen overeind heeft gezet maar ook het gevoel wat iemand ervaart bij een vermissing zorgde voor een heftig gevoel.
1	Dit boek heb ik al gelezen toen het net uit was en is voor mij nog steeds één van de spannendste thrillers ooit. Heb dit boek ook al vaak aangeraden aan andere thillerlezers.
1	De slang in het paradijs. De titel wordt in het boek goed uitgelegd. Dit boek schiep direct al door de proloog hoge verwachtingen bij mij, ook al omdat ik de Yougian Trilogie van deze schrijfster had gelezen en daarvan had genoten. Ik wist wel dat dit een heel ander soort boek zou zijn voor een andere doelgroep. De tekst op de kaft wees in de richting van griezelig, thriller of horror. De afbeelding op de kaft wees ook al naar iets heel engs. Het werd ook eng, vooral aan het eind. Ongeveer de eerste helft van het boek werd voor mij een verwachtingsvolle reis. Wanneer zou het nu komen? En zou er gebeuren wat ik dacht dat er ging gebeuren? Ik verloor bijna mijn geduld. Maar achteraf snap ik wel waarom het boek is zoals het is. Er moest ruimte zijn voor de personages, om te begrijpen wie wie is en waarom ze doen wat ze doen. Daarna werd het echt heel erg spannend. En mijn verwachtingen kwamen uit. Ik leefde met de hoofdpersoon mee en snapte zijn dilemma's. Dit boek is als een achtbaan. Eerst zit je in het treintje en klim je langzaam naar het hoogste punt. Dan dondert de hele trein in topsnelheid naar beneden, het maakt enge loopings en je schreeuwt het uit. De reis ontneemt je de adem, de zinderende spanning werkt naar een climax toe. En dan volgt een ontlading en voel je hoe verloren de hoofdpersoon zich moet voelen na alles wat er is gebeurd, na alle geheimen en dreigingen. Bij de laatste hoofdstukken kon ik het boek echt niet meer wegleggen, ik moest weten hoe het af zou lopen, dus heb ik het sneller uit dan ik gedacht had.
1	Hertmans omschrijft ‘De bekeerlinge’ in interviews als ‘een oefening in empathie’. Die oefening is meer dan geslaagd: universeler dan ‘Oorlog en Terpentijn’, actueler ook, levert Hertmans een sterke roman af die niemand onberoerd zal laten. De taal is prachtig en stuwt je als lezer helemaal mee met de tocht die de christelijke jonkvrouw Vigdis Adelaïs onderneemt om samen met haar geliefde Joodse jongen rust en stabiliteit te vinden. Hertmans verdient alle lof voor de manier waarop hij - vertrekkend van één teruggevonden document - een geluk najagende vrouw, een tragische liefdesgeschiedenis en een tumultueuze, door onrusten gedomineerde elfde eeuw (re)construeert. Is er er anno 2018 echter veel veranderd?
1	Op basis van onze ervaringen reageren we op het heden. Wie daar trauma's aan over gehouden heeft, kan ze opnieuw ondergaan, of te boven komen. Juist deze facetten aan de roman Moro-reflex maken het niet alleen spannend, maar vooral boeiend. Het boek geeft niet alleen inzicht, het verschaft ook troost. Het is warm, menselijk, alledaags en juist zo bijzonder dat ik het iedereen van harte wil aanbevelen. Mooi geschreven, spannend opgebouwd. Ga zo door, meneer Kummer.
1	Ik heb de Engelse versie gelezen, met plezier. Tamelijk indrukwekkend is hoe Santiago, de oude visser die zijn geluk verloren heeft, alleen op zee het gevecht aangaat met een zwaardvis, en diverse soorten haaien, maar bovenal met zichzelf. Alles vanuit de overtuiging dat hij fysiek gebroken kan worden, maar niet verslagen: 'Man is not made for defeat. A man can be destroyed but not defeated.'. Mooi zijn de monologen, waarbij de oude man in zijn totale eenzaamheid zichzelf toespreekt en zo, hoewel tot op de bodem uitgeput en op een gegeven moment ook van alle wapens beroofd, nog splintertjes kracht vindt om door te vechten. Hoe kansloos ook. Mooi is ook zijn respect en liefde voor de zee, die hem beproeft, en voor de zwaardvis, die hij als zijn nobele en superieure broeder beschouwt. Hemingway schetst hier geen winnaar, zelfs niet iemand die ernaar streeft een winnaar te zijn, maar een man die tot het uiterste een zelfbeproeving doorstaat en voor wie de hoogste waarde in die zelfbeproeving ligt. Niet winnen of verliezen telt, maar waardigheid in het gevecht, hoe hopeloos ook. Dat is volgens mij wat Hemingway hier vertelt. Dat doet hij bovendien in een heel rake, beknopte stijl. Bovendien schetst hij, op een volgens mij mooie want heel economische manier, een soort tijdloze oerstrijd van de mens tegen de elementen, een soort permanente worsteling met de uiteindelijk ontembare natuur. Inderdaad een klassieker! Mag ik overigens iedereen aanraden de boven bij het boek geciteerde flaptekst NIET te lezen voordat hij het boek leest? De hele plot wordt daar namelijk verraden, en eigenlijk wordt het verhaal nog gebanaliseerd ook!
1	Echt een heel mooi boek. Kon het moeilijk wegleggen. Vooral de schrijfstijl sprak me erg aan, met veel humor, zelfspot en ook erg aangrijpend. Ongelofelijk hoe mensen daar gevangen zitten en dat Pedro toch nog vaak zo positief kon blijven in deze uitzichtloze situatie. Dan is het hier in Nederland werkelijk een paradijs! Dit boek verdient voor mij de tweede plaats in mijn top tien!
1	De eigenzinnige journaliste Tara Linders kan niet anders dan meegaan naar Mexico om undercover een opdracht uit te voeren én om haar vermiste collega en zeer goede vriend Diego op te sporen. Vanaf het begin waan ik mij in Mexicaanse sferen, Nathalie Pagie is bijzonder goed in neerzetten van sfeer door haar beeldende en gedetailleerde manier van schrijven. Via verschillende verhaallijnen komen de hoofdpersonages tot leven, Tara die nog heel wat ballast uit haar verleden meedraagt, de ongrijpbare en mysterieuze Jay, Diego die terug is in het land van zijn vader, verschoppeling Chico, tiener Alberto die weigert om het slechte pad op te gaan en de Nederlandse bendeleider Koos Koorenaar… zo duik je steeds dieper in dit schorpioenennest en is de uiteindelijke ontknoping onthutsend realistisch te noemen. Met deze psychologische thriller stijgt Pagie niet alleen boven zich zelf uit maar gaat zij gestaag door richting de internationale top!
1	Het is makkelijk en verleidelijk om dit boek te vergelijken met de andere twee. Als je het boek op zichzelf ziet dan is het heerlijk leesbaar en MOET het uit. Bijzonder aan dit boek is dat wanneer je het uit hebt je continue het gevoel hebt dat er op je wordt gelet. Ik heb het met veel plezier binnen een dag uitgelezen.
1	Het laatste deel uit de Jane Gardam trilogie. In het eerste deel (Een onberispelijke man) blijkt de vlekkeloze Edward Feathers van minder onbesproken gedrag dan zijn uiterlijk doet vermoeden. Het tweede deel (Een trouwe vrouw) geeft het inzicht vanuit zijn vrouw Betty, die meer sympathie voor Edwards aartsrivaal Terry Veneering kan opbrengen, dan de buitenkant doet vermoeden. Uiteraard staat in deel drie (Laatste vrienden) het leven van Terry Veneering centraal. Een leven dat sinds zijn jeugd bol staat van de geruchten en waarover de verschillende personages in het boek allemaal een stukje vanaf weten. Door het opvoeren van Dulcie (een oude jeugdvriendin van Betty) en Fiscal-Smith, die allen stukjes uit de geschiedenis kennen, ontstaat het beeld van twee gewezen advocaten die ogenschijnlijk lijnrecht tegenover elkaar stonden, maar op allerlei fronten ook veel deelden. Niet in de laatste plaats de affectie van Betty. Het verhaal verspringt van het verleden naar het heden, vanuit het perspectief van verschillende personages met hier en daar een uitgebreide dialoog of (al dan niet verstuurde) brief. Dit maakt dat je steeds meer inzicht in de personen en hun gevoelens krijgt, zonder dat het boek onleesbaar wordt. Een oud juridisch wereldje, waar je aan het einde zeker sympathie voor kan opbrengen. Mannen die op het laatst van hun leven een soort van vrienden geworden zijn, maar of dat ook zo zou zijn geweest als zij het achterste van hun tong hadden laten zien, is maar zeer de vraag.
1	Ik had eigenlijk een heel ander soort boek verwacht. Dit is meer een psychologische roman dan een echte thriller maar ik vond het zeker geen slecht boek. Ik kijk uit naar een volgend boek van deze schrijfster.
1	Wat een leuk boek om te lezen zo rond de feestdagen! Het is een onvoorspelbaar, onderhoudend maar vooral heel erg grappig verhaal! Wat mij betreft is het niet echt een thriller!
1	Yvonne Keuls is een echte vertelster en ook in dit boek weet ze haar vriendschap met Hella S. Haasse heel beeldend te verwoorden. Het gaat natuurlijk ook heel veel over haarzelf, maar ook dat is erg onderhoudend en boeiend verteld.
1	Dit is de eerste trilogie die ik van Nora Roberts heb gelezen, ik vind hem zo mooi en goed geschreven dat ik hem al meerdere malen heb gelezen. Het is een mengeling van spanning en romantiek. Alle drie de boeken boeien van de eerste tot de laatste zin.
1	'Kaakslag' van Erik Persoons is geen thriller in de echte zin van het woord, maar het heeft zeker voldoende spanning om het in één ruk te willen uitlezen. De radeloosheid van de ouders bij het verdwijnen van hun kinderen wordt mooi en ontroerend beschreven. De lezer kan zich inleven en voelt als het ware de wanhoop. De plot is simpel en rechtlijnig, de schrijfstijl zonder franjes en onnodige adjectieven. En wat te zeggen van de cover? Gewoon prachtig!! Ik kijk uit naar een volgend boek van Erik Persoons. Uitgeverij Kramat heeft er een waardige auteur bij. Een verdiende 4 sterren.
1	De Vlucht beschrijft de vlucht van een jongen, leeftijd onbekend en naam onbekend in de Spaanse binnenlanden waar warmte en droogte t leven haast ondraaglijk maken. De reden van de vlucht wordt pas later duidelijk. Knap geschreven, je voelt de nood en letterlijk gevecht op leven en dood. Je hebt elkaar nodig, maar wie kan je vertrouwen?
1	Ik vond dit boek echt heel fijn om te lezen, omdat ik zelf transseksueel ben. Er zaten heel veel dingen in dat ik herkende, dat vond ik heel fijn. Ik ben dus niet de enige. Hij verteld ook heel mooi over zijn ervaringen en helemaal niet alsof het zo erg was ofzo. Het was er gewoon. Het hele proces van vrouw naar man beschrijft hij heel uitgebreid en hij heeft ook handige tips. Dit boek is echt een aanrader voor transgenders, maar ook familie en geïnteresseerden. Eigenlijk moet iedereen dit boek lezen, zodat men weet dat het bestaat en iedereen het kan accepteren. Bedankt Samuel voor een heel mooi boek!
1	Dit boek heeft iets bij me losgemaakt. Soms heel confronterend want de dingen waar Odiel tegenaan loopt zijn situaties waar ik het ook moeilijk mee heb. Het is werkelijk prachtig geschreven, echt van die zinnetjes om te koesteren. Het verhaal blijft ook spannend. Bestaat Alea en wat gaat haar moeder doen? Dylan had van mij best een grotere rol mogen hebben. Wat gaat er in zijn hoofd om, hoe ziet hij zijn toekomst? Maar misschien komt er wel een vervolg. Ik ben eigenlijk wel benieuwd hoe het nu verder gaat met alle personages. Volgens mij valt er nog genoeg over te vertellen voor een deel twee.
1	Dit boek krijgt 5 sterren van mij! Gisteren uitgelezen. Haar verleden speelt zich af in de DDR van de tijd voor de val van de muur waar ze een niet zo heel fijne tijd had. Haar heden speelt zich af in Nederland 46 jaar weduwe en zomaar is beroofd van haar nier. De zoektocht leidt naar Duitsland naar haar verleden.... Superboek!
1	Na Tweestrijd wilde ik dit boek hebben zo snel als het uitkwam. afgelopen weekens in 1 ruk uitgelezen en opnieuw is het weer een geweldig boek! ik waande me helemaal in het verhaal en zag alles zo voor me. hij was wel wat moeilijker te volgen dan de vorig twee boeken, maar dat was niet erg, het is allemaal supergoed te volgen. Nu maar weer wachten tot de volgende!
1	Dit boek kon ik niet meer wegleggen, met name het tweede deel van het boek (WOII) in één ruk uitgelezen.
1	mooi debuut van deze schrijfster. het is 'n boek met verschillende elementen. vast hoofdpersoon, haar turbulente privéleven, archeologie, mystiek, verdwijning van 'n kind. de rode lijn in dit boek is de verdwijning van 'n kind tien jaar eerder, hier omheen draaien de voorgenoemde elementen. de schrijfster weet met korte hoofdstukjes de aandacht van de lezer vast te houden. je kunt aan de schrijfstijl merken dat het haar eerste boek is maar dit kan alleen haar volgende boeken tegoed doen. tijdens het lezen van dit boek moet ik elke keer weer denken aan de goede jaren van james herbert en john saul.
1	Wat mij betreft geen al te geloofwaardige thriller daar de hoofdpersoon aan meerdere neurologische aandoeningen tegelijkertijd lijdt die ook allemaal het plot mogelijk maken, maar niettemin een van de meest facinerende psychologishe thrillers die ik ooit gelezen (waaronder ook moordlust van hem)heb. Hecht gebruikt veel raakvlakken, psychologie, neurologie, sociolgie, psychiatry en alles wat zou kunnen leiden tot bepaalde buitensporigheden. Geen langdradige omschrijvingen van invloeden die weinig of niet ter zaken doen. Een dikke pil die smakelijk en heel goed verteerbaar is.
1	In november verdwijnen er opeens 2 kinderen. Sophie ( de beste vriendin van Kyra Slaghter) is met haar oppaskind Jesse bij de kinderboerderij ‘De Buiktuin’ als die plotseling verdwijnt maar gelijktijdig ergens anders verdwijnt er ook ineens één kind. Kyra wordt gebeld door Sophie en gaat helpen zoeken . Tijdens de zoektocht op de kinderboerderij loopt Kyra Maud Mertens tegen het lijf. Dit is het begin van de mysterieuze wijze opeens overal kinderen verdwijnen. Na mate er steeds meer kinderen verdwijnen groeit de onrust in het gehele land. Kyra is inmiddels begonnen met de opleiding forensische recherche. Onlangs hebben ze kaarten van haar vier jaar geleden verdwenen zus Sarina bezorgd gekregen en begint een onderzoek . Waarom komen de kaarten pas na 4 jaar aan en tegelijkertijd laat de verdwijning van de kinderen haar niet los. In IJskoud wordt de nachtmerrie van elke ouder werkelijkheid er verdwijnen op plotselinge en raadselachtige manier allerlei kinderen en niemand ziet er iets op het moment van de verdwijning. Vanaf het begin is de spanning voelbaar en wordt gedurende het verhaal alleen maar hoger opgevoerd. Maud kan hierdoor een oude zaak niet loslaten en wil dit nu zeker tot een goed einde brengen. Ondertussen gaat Kyra verder met haar onderzoek naar de verdwijning van haar zus . IJskoud is het tweede deel van de Noordzeemoorden en ook hier speelt de verdwijning van Kyra’s zus Saar een rol . Dit wordt wederom op een hele mooie manier in het verhaal verweven. IJskoud leest net als het eerste deel vlot en trek je het verhaal in en dit laat je ook niet meer los. IJskoud is minder hard ,rustiger en is mede hierdoor een stuk volwassener geworden . De karakters zijn mooi uitgediept en zijn sterker geworden. Isa is enorm gegroeid in dit boek dit beloofd wel wat voor het volgende deel . Ik kijk er in ieder geval erg naar uit en als het aan mij lig mogen deze twee delen bewerkt worden voor een tv serie.
1	Een lekker tussendoortje. Heb er weer van genoten !
1	Wat een super goed boek is dit. Meeslepend en eigentijds geschreven op die manier dat je het boek gewoon niet kunt wegleggen. Ik ben al heel lang een liefhebber van Carry Slee boeken, en steeds vind ik de laatste weer de beste. Een ontroerend boek waarin je leest wat Elise heeft meegemaakt en niet minder haar zus Naomi. Als Jelle de vriend wordt van Naomi, lijkt alles goed te zijn, maar niets is minder waar. Een prachtig boek die ik als een absolute aanrader kan aanbevelen.
1	Ik las dit boek van Suzanne Vermeer in twee dagen uit. De spanning zit er al in van in' t begin en wordt steeds meer en meer opgebouwd. Het verhaal kent een verrassend plot, komt heel erg onverwacht pas in de laatste dertig bladzijden. Zoals een echte thriller moet zijn dus. Het boek is nauwelijks weg te leggen en vraagt naar (Ver)méér. ☺
1	Ik moest even goed in het boek komen, wat deels aan mezelf lag en deels aan het boek, het duurde nogal lang voordat er spanning in het boek zat, maar ik geniet van de rare hoofdpersonen. Ook het eind zag ik niet aankomen en dat is altijd goed als dat lukt in een boek.
1	Ik vind het heerlijk om Hermans te lezen. (Dit merkte ik als middelbare scholier al bij 'De donkere kamer van Damocles'.) Ik had 'Nooit meer slapen' al bijna drie jaar in de kast staan, maar heb het voor de Week van het Vergeten Boek dan eindelijk gelezen. Dat had ik natuurlijk veel eerder moeten doen, want ik heb ervan genoten! Het lezen over Alfreds tocht door het noorden van Noorwegen was voor mij ontspannen. Alsof ik erbij was, maar dan zonder de muggen, etc. Het verhaal is makkelijk te volgen en tegelijkertijd zit het vol diepere lagen. Het eind grijpt weer terug op het begin. Dan blijken de dingen toch wel anders in elkaar te zitten dan Alfred dacht. Hij heeft niet gezocht waar hij oorspronkelijk naar op zoek was, maar hij heeft wel veel andere ontdekkingen gedaan.
1	Het mysterieuze verleden van 2 mensen zorgt voor veel pijn, leed en moord in het heden. Al eerder een boek van Charlotte Link gelezen en zij schrijft heel prettig. Gooedleesbaar en toch spannend. Ik had deze al een keer gepakt en zag toen tegen de dikte van het boek op (752blz) maar dit bleek geen enkel probleem!
1	Erg leuk feel good verhaal over de familie Krank die voor één keertje kerst willen overslaan. Lekker vlot geschreven. Een heerlijk tussendoortje voor rond de kerstdagen.
1	Lege Kamers is een realistisch en succesvol uitgewerkt verhaal over de zeventienjarige Venita en haar gezin die de verwerking van een traumatische gebeurtenis uit de weg gaan. Mooi aan het verhaal is hoe de aandoening van Venita wordt verteld. Het geeft bewustwording en een goed beeld van de hulpverlening. Een must read als je van boeken met psychologische diepgang houdt
1	Boek acht ondertussen en je moet U hoofd er bij houden. Er komen alsmaar personages bij en er is actie op veel plaatsen tegelijk. Op het eerste gezicht zou je hierdoor kunnen besluiten dat het verhaal voortkabbelt, maar niets is minder waar. Er gebeuren niet alleen triviale zaken, maar er zitten ook wel degelijk fundamentele gebeurtenissen in dit boek. Het verhaal geeft meer en meer de indruk, een thriller of een mysterie te zijn. Wie is nu wie? Wie staat aan welke kant? Wat wil iedereen bekomen en hoever wil iedereen gaan, om dat doel te bereiken? Gaan alle personages - waar je ondertussen zo van houdt - de eindmeet bereiken, of sneuvelen ze binnenkort? Door al deze vragen, verlang je alleen maar meer naar het volgende boek. En stilletjes hoop je, dat sommige personage die minder in dit boek aan bod kwamen, weer meer op de voorgrond komen in het volgende boek. Dus op naar deel negen!
1	Afwisselend spannend, ontroerend, intrigerend en romantisch. Fijne leesstijl. Ik kijk al uit naar het volgende deel
1	In de maatschappij wordt er zelden stilgestaan waarom vrouwen geweld plegen. De meeste hebben onmiddellijk een oordeel klaar. Dikwijls hebben deze vrouwen een schrijnende geschiedenis achter de rug. Dit boek staat stil bij de achtergrond van een aantal vrouwen en hoe ze ertoe komen om geweld te plegen. Heel interessant om het thema vanuit een andere hoek te zien.
1	Dit boek omvat twee niveau's. Het niveau van het detectiveverhaal en het niveau van de achtergronden waartegen het verhaal is geschreven. Het detectiveverhaal zit goed en verrassend in elkaar, is goed geschreven, maar is hier en daar ondergeschikt aan de impact van het achtergrondsverhaal. Verbijsterend is dat iemand die een populair boek uit wil brengen de duistere kanten van de kerk- en geloofsgeschiedenis in een samenhangend perspectief in beeld brengt. Je zou zeggen dat eerst het roomskatholieke volksdeel en vervolgens het protestantschristelijke afhaakt. Maar nee, het boek is uitermate populair en vliegt over de toonbank. En dat terwijl iedereen valt over de film van Gibson, waarin niet meer gebeurt dan een indrukwekkende verduidelijking van het lijden van Christus. Ik kan me alleen maar voorstellen dat de gelovige lezers gewoonweg niet geloven wat er in de roman staat. De afwezigheid van historisch besef. Maar ik heb het met herkenning en enthousiasme gelezen, en me erover verheugd dat dergelijke zaken eindelijk in zijn samenhang bespreekbaar worden. Kote tijd geleden was dat nog niet mogelijk. Vier sterren, omdat de detective af en toe te snel gaat en dan in mijn ogen oppervlakkige kantjes gaat krijgen.
1	Vals beeld is het eerste boek dat ik van Elvin Post heb gelezen (Groene Vrijdag las ik hierna). Vals beeld is stukken beter. Het is een leuk verhaal met veel humor en veel beter uitgewerkt dan Groene vrijdag. Het is wel een beetje simpel geschreven. Dat merk je vaker bij Nederlandse schrijvers zoals bijvoorbeeld Saskia Noort. Een literaire thriller is is het dus allesbehalve, maar dat maakt de plot er niet minder om. Post heeft Vals beeld met plezier geschreven, dat is duidelijk. Nu maar hopen dat de volgende boeken ook van dit niveau, en dus beter dan Groene Vrijdag, zijn.
1	Een spannend boek met een uitstekende verhaallijn en goed uitgewerkte karakters dat me vanaf het begin af aan greep en niet meer losliet. Het concept van een huurmoordenaar werd eindelijk eens niet-cliché uitgewerkt, waardoor het verhaal je meesleurde. De auteur is iemand die enorm goed kan schrijven, dat weten we al enige tijd, maar ze is ook iemand die evolueert in haar boeken en steeds sterker voor de dag komt. Een vrouw met veel ervaring in het schrijven van boeken, die ik al enige tijd op de voet volg. Scorpio sprak me zeker en vast aan, heb er dan ook van genoten. Een aanrader als je houdt van spannende thrillers van eigen bodem.
1	Dit is nou zo'n serie die lekker blijft, ook al lees je ze niet snel achter elkaar, je vergeet de hoofdpersonen gewoon niet. Ieder deel leef je weer mee met de inwoners van Virgin River. Ieder deel gebeurt er wel wat spannends, romantisch zowel met de bestaande personages als de nieuwe. Bepaalde acties komen ook iedere keer weer terug in het verhaal bijvoorbeeld het jachtseizoen. Dit is een serie die iedereen kan gaan lezen of je nou een chicklit fan ben of niet.
1	Weer een heerlijk boek van deze fantastische schrijfster. Sommige verhalen kon ik al omdat ik ze al van haar website af had gehaald. Andere waren weer nieuw. Een heerlijk boek voor de zomer maanden met een leuke preview van haar komende nieuwe boek wat afgelopen najaar uit kwam
1	De cover alleen al sprak mij enorm aan. Dus lees ik de achterflap. Ik wou er al direct in beginnen lezen! Een heel goed boek en ook echt spannend. Het is goed dat er spanning in zit en het niet langdradig wordt. Op naar de volgende boeken.
1	Inderdaad dit is een roman en geen thriller.Maat toch heeft Conrad een pracht van een roman neergezet,maar als thriller een flop.Ik had dan ook niet anders verwacht.
1	Zalig leesvoer. Lachen tot de tranen over je wangen lopen, vooral de dialogen zijn geweldig! Ik heb behalve 5 en 6 ze tot nu toe allemaal gelezen en herlezen!
1	Als moeder van 2 dochters sprak deze titel me uiteraard aan... Gevoelige roman waarin een kijkje in de levens van 3 generaties vrouwen wordt gegeven. De sprongen in tijd waren voor mij niet altijd even logisch, maar door de verhalen werd dit ruimschoots gecompenseerd.
1	Ik heb dit boek nu een keer of 6 gelezen en het blijft me boeien soewieso omdat deze jongens uit mijn ouwe buurtje komen en het allemaal in mijn stad (Amsterdam) afspeeld. Maar ook doordat het verteld wordt door de hoofddader echt een aanrader voor iedereen.
1	Vaelin Al Sorna is de fantasy serie van dit decennium zoals De Naam van de Wind dat was in het vorige decennium. Beide series krijgen van mij net geen 10 omdat er ooit misschien nog iets beters komt ...
1	"de sterrenwaardering geeft voor 5 sterren de omschrijving ""geniaal"". Een zwaar begrip, maar voor dit boek van Linda Jansma kan ik niet anders dan 5 sterren geven: geniaal dus. Het verhaal zit fantastisch in elkaar en geeft een beklemmend inzicht in de wereld van de eerwraak. Het zou verplichte lectuur moeten worden op islamitische middelbare scholen."
1	Dit was het eerste boek wat ik van Cornwell over Scarpetta gelezen heb. Ik moet zeggen, een prettige kennismaking. Het is wel goed te merken dat het al een 'oudje' was, het DNA onderzoek staat nog in de kinderschoenen en het digitaliseren heeft ook nog maar net zijn intrede gedaan. Ik vind de personages goed uitgewerkt, Scarpetta is mooi neergezet en je kunt je inleven in haar gedachten gang, waardoor ik het idee had dat ik er zelf bij was. Ze heeft mij ook goed op het verkeerde been gezet wat betreft de moordenaar, ze weet de verdenking mooi neer te leggen en de uiteindelijke moordenaar word pas echt aan het einde duidelijk, een totaal ander persoon! Erg spannende stukken en onthullingen. Ik heb met veel plezier gelezen en ga zeker de volgende boeken ook nog lezen.
1	Wat een akelig boek is dit. Akelig goed, wel te verstaan. Gelukkig ben ik al heel wat jaren getrouwd, anders had ik het vast niet meer aangedurfd. Ik vind het boek heel goed en invoelbaar geschreven. Bij vlagen is het verhaal wat traag, daarom een dikke ****.
1	Een spannend YA doorleesboek. Hou je van heksen, de rituelen eromheen en de opbouwende spanning...Hazels Pentakel heeft het allemaal. Marte Jongbloed heeft wederom alles goed bestudeerd voor ze de rituelen ging benutten in haar boek en dat is te merken! Je leeft enorm mee met Hazel en de ontwikkeling die zij doormaakt. Ik ben erg benieuwd naar deel 2!!!
1	Een thriller maar dan met de spanning van spionage. Geen grote actie, hoofdrolspelers die op hun gevoel en ervaring moeten vertrouwen en dat neergezet in een Edinburgh volop geraakt door de financiële crisis van de laatste jaren. Zeer aangenaam lezen, al moet je wel alert zijn om het allemaal te kunnen blijven volgen.
1	Een spannend boek met een onverwachte dader. Deed me denken aan het weer in Nederland op dit moment. Ik kwam tot de ontdekking dat er nog een deel 1 aan voorafging, 'Stilleven'. Dit ga ik zeker nog lezen.
1	Een onverwachte parel! Indringend verhaal waarbij je het verdriet van ouders bijna mee kunt voelen. Door de bijzondere manier van schrijven niet meer los kunnen komen van het boek. Ik moest gewoon doorlezen. Mogelijk kwam dit ook door de afwisseling van zeer korte zinnen met langere zinnen, wat heel natuurlijk aandeed. Dit boek is in ieder geval een aanrader.
1	Wie van lezen houdt en dit boek mist, heeft nooit echt gelezen. Naast veel (ook goede) literaire thrillers is dit boek de absolute top, als het al in deze categorie valt: het is een categorie op zichzelf. Het verhaal is fascinerend, spannend en houdt je van de eerste tot de laatste pagina in de ban. Het enige negatieve dat ik kan bedenken is dat ik het uit heb, ik ben jaloers op iedereen die het nog "tegoed" heeft!
1	Dit is echt een aanrader. Begin dit boek te lezen als je veel tijd hebt want je kan het niet wegleggen . Psychologische thriller die je doet huiveren bij de gedachte dat dit type mensen mss echt bestaan .
1	Het boek de gynaecoloog van Saskia van Mieghem neemt je in beslag van het eerste woord tot het laaste je woord. Je wordt in het verhaal gezogen en kunt het niet meer wegleggen. Je wilt gewoon weten hoe wat waar wie waarom Ik heb het boek in 2 dagen uitgelezen. Dus echt een aanrader om te lezen daarom de 5 sterren is echt dik verdiend.
1	Spannend! Ik moest er even in komen, niet mijn normale genre. Maar al gauw zat ik er helemaal in en kon het boek niet meer weg leggen. De dader had ik al redelijk snel in het vizier, maar hoe het verhaal zich verder ontvouwde wist mijn aandacht zeker vast te houden.
1	Sprookjesachtig. Mooie personages. De goochelende Giga. Een dier dat er niet (of toch wel?!) is. Mooi.
1	Alhoewel we allen de afloop kennen blijft dit boek boeien - een prima sfeerschepping van hoe het er in het Romeinse rijk aan toe moet gegaan zijn. Immoreel, decadent maar met een techniciteit die pas een millennium later geëvenaard werd.
1	Clancy is eindelijk weer op de goede weg. Vooral na zijn vorige boek (het rode gevaar) dat echt helemaal niks was. Nu is er eindelijk weer een boek dat vol vaart geschreven is. Aleen jammer dat het een vervolg verhaal is, en ik nu dus moet wachten op het volgende deel.
1	Goed geschreven, erg boeiend. Gestructureerde verhaallijn met zeer geloofwaardige personages. Wel eerder een psychologische roman dan thriller.
1	Het boek start in Londen 1883, Thaniel die een heel regelmatig saai leven leidt, vindt als hij thuiskomt een gouden zakhorloge, dit horloge is het begin van een spannend, mooi, fantasie vol verhaal. Dit debuut van de auteur Natasha Pullet belooft een succesvolle toekomst....Het boek sleurt je mee, hoofdstuk per hoofdstuk valt het verhaal helemaal op zijn plooi, met een plot dat je zeker niet ziet aankomen, het boek heeft me enorm verrast, enkel de cover belooft heel veel en het verhaal heeft mijn verwachtingen laten uitkomen. Elk onderwerp wordt ter sprake gebracht op een mooie, duidelijke manier.
1	Dit was weer een echte ouderwetse Kinsella, ik heb bij sommige stukjes met tranen over mijn wangen zitten lezen, van het lachen welteverstaan! De vorige twee boeken vond ik persoonlijk iets minder maar met dit boek komt ze wat mij betreft weer wat terug op haar oude niveau!
1	Dit vond ik werkelijk een prachtig verhaal, een meeslepende geschiedenis over vriendschap, ouderliefde, elkaar loslaten en aantrekken, maar vooral over het berglandschap in Italië, waar de ikverteller (de schrijver is zelf ook documentairemaker, net als de ikverteller) steeds weer naar terugkeert. En naar zijn vriend Bruno, een echt natuurmens, boerenzoon, eenzaam maar voor altijd iemand die in de bergen thuishoort en wil thuishoren. De vader van Pietro is ingenieur en tegen zijn zin werkt hij in Milaan. Maar eigenlijk wil hij niets anders dan hoger en hoger de bergen in, liefst vergezeld van zijn zoon. Als zijn vrouw hem overhaalt een huisje te kopen in de bergen bij Grana, is hij daar alleen de weekends, terwijl zijn vrouw en zoon er zich helemaal thuisvoelen. De moeder van Pietro haalt hem uiteindelijk over vriendschap te sluiten met Bruno en die vriendschap duurt dertig jaar. Wat me vooral boeide in dit boek zijn de melachnolieke sfeer, de beschrijvingen van het berglandschap, de ogenschijnlijk onbedoelde filosofie. Erg mooi!
1	Janis woont met de oude Frid boven op een berg. Hij is nog nooit van de berg geweest want volgens Frid is daar de Grote Ziekte die je kan besluipen. Frid gaat wel af en toe een paar dagen naar het dal om zaken te ruilen. Hij neemt dan ook wat lepels mee die Janis gesneden heeft uit hout, hij is daar heel goed in. Op een keer komt Frid maar niet terug. Wel staat de Schenkelman voor de deur. Die vertelt dat Frid er vandoor is en dat Janis met hem mee moet naar het dal. Janis vertrouwt hem helemaal niet en weigert. Wel blijft de ezel van Schenkelman achter. Jannis neemt de ezel (Kiezel) en zijn hond (Luki) mee en gaat toch op weg in de wereld die hij niet kent en waar hij bang voor is. Prachtig sprookjesachtig verhaal over vertrouwen, angsten overwinnen en veel meer. Je wordt elke keer weer op een ander been gezet, heel knap. Heel mooi zijn ook de metaforen: mensen die net een stuk hout zijn met veel knoesten waardoor ze moeilijk zijn om te vormen. Mooie illustraties ook. Kortom: een nieuwe favoriet.
1	Dit boek geeft in mooie afbeeldingen achtergrondinformatie bij de wereld van Star Wars uit Episode 1. Het is goed te gebruiken als naslagwerk.
1	Dit vond ik een zeer goed en spannend boek om te lezen! Ik heb het bijna niet weg kunnen leggen en dat is voor mij een reden om het een goed boek te noemen. Het verhaal leest lekker weg en is makkelijk te volgen ondanks dat er twee verhaallijnen zijn. Tevens wordt er veel over bijzaken gepraat maar dit stoorde mij zeker niet in het verhaal. Kortom een echte aanrader om eens te gaan lezen!
1	Ik weet niet waar Owan Drake zijn inspiratie vandaan haalt! Ik vond deel I en I.5 buitengewoon fantastisch, maar nu vind ik ze maar gewoontjes! Wat een freaking rollercoaster is dit boek! Dit is voor mijn part beter dan Game of Thrones. Ben zeer benieuwd naar de volgende boeken.
1	Boek dat men vlot kan uitlezen met een beetje van alles; spanning, romantiek en hier en daar een vleugje humor. Het is een meeslepend verhaal. Benieuwd naar zijn volgende boek.
1	Een werkelijk adembenemende roman over Europa, vluchtelingen, toeristen en liefde. Geschreven in de prachtige taal van Ilja Leonard Pfeijffer. Ook voor mij het beste boek van 2018. De Libris waard.
1	Wat een leuk boek! Bij elke nieuwe bladzijde neemt het verhaal je echt met zich mee de wereld rond. Het boek begint gelijk spannend, waar ik altijd wel van houd. Maar wat ik vooral een pluspunt vind, is dat het verhaal de hele tijd spannend blijft. En zeker voor kinderen. Ik neem het zeker een keer mee naar school om voor te lezen!
1	Op de allereerste plaats vond ik het een goed boek, dat van mij 4 sterren krijgt. Maar de uitgever maakt voor mij de fout door te stellen dat dit de grote voorloper van DDVC zou zijn. Hiermee schep je naar het publiek verwachtingen die het boek zeker niet waarmaakt. Dan Brown is een schrijver van actie. Dit kom ik in dit verhaal veel minder tegen. Wat ik wel knap vind in dit boek is, dat de schrijfster eigenlijk twee verhalen schrijft elk in hun eigen stijl. De verhaallijn in de periode van 1790 e.v. is heel anders qua stijl dan de verhaallijn die zich afspeelt in 1973. Dit laatste is veel vlotter geschreven. Een echte thriller, in de zin des woords is dit boek zeker niet. Daarvoor komen er te weinig spanningselementen in voor. De uitgever noemt het een ideeënroman, en dat vind ik een goede bestempeling van het boek. En, zoals de uitgever zegt dat het verhaal bloedspannend is, ach ik heb geen moment op het puntje van mijn stoel gezeten, wat ik bij een Jeffery Deaver wel heb. Ik krijg een beetje het gevoel dat de uitgever het succes van Dan Brown kunstmatig wil herhalen. Maar ik ben er van overtuigd dat dit niet het geval zal zijn. Ik verwacht voor dit boek een veel kleiner publiek en een hype zal het dan ook niet gaan worden.
1	Het gebeurt niet vaak, maar vandaag las ik een boek uit dat ik met vijf sterren heb gewaardeerd. Het gaat om het boek ‘Björnstad’ van Fredrik Backman. De sfeer van een ijskoud stadje, die in dit boek geschetst werd, zorgde ervoor dat ik zelfs op een warme dag als vandaag met kippenvel op mijn armen aan het lezen was. De gevoelens van wanhoop en moedeloosheid afgezet tegen, of, in sommige gevallen, overgaand in moed en kracht worden prachtig beschreven. Het verhaal over een hechte gemeenschap, die ook destructieve kanten heeft, liet me in veel situaties afvragen: wat zou ik gedaan hebben? Kortom, een echte pageturner die ik iedereen zou willen aanraden om op zijn of haar te-lezen-lijstje te zetten. De drie woorden die het boek voor mij het best omschrijven? Intrigerend, aangrijpend en overtuigend.
1	Super spannende thriller, vanaf het begin boeiend, je wilt door lezen en niet loslaten. Het verhaal zwakt iets af na ongeveer driekwart van het boek maar het blijft toch een topper! Lezen!!
1	Dit boek is fantastisch! Jelle kan als geen ander moeilijke dingen makkelijk maken. Met ‘Leven met wind mee’ maakt hij iets ongrijpbaars zoals omgaan met de gedachten in je hoofd weer hartstikke simpel. Dit boek is net als ‘Steeds Leuker’ gevuld met mooie voorbeelden en hilarische grappen tussendoor, zodat je door wil blijven lezen. Zijn schrijfstijl is subliem en dit boek is een feestje om te lezen.
1	Vijf ontmoetingen in de hemel is een harde kijk op het leven na de dood. Voordat we gelukkig kunnen zijn moeten we vijf mensen ontmoeten die op een of andere manier belangrijk zijn geweest en dat leidt tot harde confrontaties. Ik vond dit een heel goed en aangrijpend boek en de film die erbij hoort was ook heel aardig.
1	Ik vind het erg moeilijk te bepalen hoeveel sterren ik geef aan dit boek. Ik heb voorheen wel eens Schone handen gelezen van René Appel. Dat was een lekkere weglezer, maar ook niet meer dan dat en kreeg dan ook 3 sterren van mij. Tweestrijd vind ik beduidend beter dan Schone handen. Veel spannender, waardoor ik de laatste helft zelfs in één ruk heb uitgelezen. Ik moest weten hoe het afliep. Ook voelde ik nu geen afstand, maar zat ik lekker in het verhaal. Het verdient daarom 4 sterren, hoewel ik vind dat het tussen de 3 en 4 sterren hangt. Het is namelijk geen boek wat lang zal blijven hangen. Wel weet ik dat ik meer van René Appel wil lezen. Hij heeft een prettige schrijfstijl.
1	Geweldig!!!
1	In Anders is een thriller met alle facetten die een thriller nodig heeft. Spanning, angst en psychologisch sterk. Wie vertrouw je in je gezin? Vertrouw je je zelf wel.
1	Ik ben aan dit boek begonnen omdat het als onderwerp had dat de vrouwen een pelgrimstocht gingen lopen. Normaal ben ik niet echt van de roman, maar toch in begonnen. Al snel had het verhaal me bij de kladden zodat ik ook niet meer kon stoppen. Het is een prachtig verhaal met hier en daar serieuze zaken maar ook met treffende humor. Ik vond het een verrassend eind die wat mij betreft ook wel iets romantischer had kunnen of mogen aflopen. Toen hoorde ik dat er ook een film over was gemaakt. Dit bleek een Duitse film te zijn. Dat is voor mij geen probleem dus ik de film bekijken. Pff, en dat moet je als lezer dan eigenlijk gewoon nooit doen! Wat een slap aftreksel van het toch geweldige boek. Voor mensen die graag eens een luchtige roman willen lezen? Ik zou zeggen pak dit boek!
1	Als ik zou moeten vertellen wat voor soort boek dit is...wordt het een beetje moeilijk. Ik denk dat ik dan zeg: een romantische historische avonturenroman vanuit een behoorlijk fantasievol perspectief en met psychologische trekjes. Kortom: ik weet het gewoon niet. Maar avontuurlijk is het! Leuk en spannend en ontspannend! Ik verheug me alvast op het vervolg.
1	Zoals de titel al zegt: dit boek vond ik mooier dan Ik zie jou, maar minder mooi dan Mea Culpa. De eerste tweederde van het boek zou ik dan ook 3,5-4 sterren geven, maar in het laatste derde deel werd het zo spannend, dat ik dacht: toch maar 5 sterren. Toen kwam er een plottwist die ik niet verwacht had, maar die voor mijn gevoel niet echt spectaculair was en toen viel ik weer terug naar 4 sterren. De schrijfstijl is wel geweldig en ik heb dit boek dan ook met veel plezier gelezen, dus ik zou zeggen: lees het boek en oordeel zelf.
1	Dwaalsporen was mijn eerste boek van Henning Mankell en zeker niet het laatste. Ik vind dat de schrijfstijl echt subliem is, de dialogen zijn heel mooi uitgeschreven en er is heel veel oog voor detail. Er zijn geen losse eindjes meer op het eind van het verhaal en dat vind ik schitterend. Alleen vond ik het jammer dat de lezer van in het begin weet wie de seriemoordenaar is, wat het verhaal minder spannend maakt. Maar wanneer ook het leven van Wallander op het spel staat, is de spanning toch te snijden. Het boek zelf is een serieuze turf van 540 blz. maar daar ben je rap door want het leest supergemakkelijk. Henning Mankell is een echte aanrader!!
1	Heel spannend boek! Ik hou ervan hoe de schrijver de boeken indeelt, korte kleine hoofdstukken. Goede woordenschat, goede indeling. Het boek was zo fantastisch toen kwam het einde, die vond ik wat minder (te voorspellend).
1	Wat een geweldige chicklit was dit ,je begint eraan en voor je het weet heb je hem ook weer uit.Je vliegt gewoon door alle humor en liefde heen en je houd er dan ook op het eind een heerlijk gevoel aan over.Toppie
1	helemaal geweldig, enthousiasmerend, persoonlijk, "lekkere"stijl
1	Dit is een mooi Feel Good boek. Je wordt meegenomen in de zoektocht naar de roots van de geadopteerde dochters. Je wordt heel nieuwsgierig en dit gevoel blijft tot het eind. Mooi ook dat er ook iets van de achtergrond van het betreffende land wordt meegenomen in het verhaal.
1	Ik vond het een heel leuk boek. De basis van dit boek is heel cliché, daarom wilde ik het ook eigenlijk lezen, Ik hou van cliché's, maar alleen als ze ook echt goed geschreven zijn en toch hun eigen twist hebben. Dit boek was dat! Het is een goed geschreven boek, wat vlot te lezen is. Daarnaast heeft het ook nog een leuke twist, die ik persoonlijk niet zag aankomen. Al met al een heel leuk boek om te lezen
1	Bo (12 jaar) is verhuisd en gaat voor het eerst naar haar nieuwe school. Voor elke puber is dat heel spannend, maar voor Bo nog wel extra. Ze is namelijk spastisch en dat wordt alleen maar erger als ze zenuwachtig is. Op school is Tom haar toegewezen om haar te begeleiden. Tom is een boerenzoon en ook een buitenbeentje op school. Tussen hen ontstaat een mooie vriendschap waarbij eerst wel wat geheimen op tafel moeten komen. Bo schrijft in schriftjes: zwarte voor observaties en een rood schrift voor alle heftige frustraties. Bo heeft me geleerd om door haar ogen te kijken, ook naar mezelf. Wat ben ik: een helper, die ongevraagd alles voor haar wil doen, een kijker of juist een niet-kijker. En hoe is het om bij alles wat je doet tegenwerking te hebben van een lijf dat niet doet wat jij wilt. Prachtig boek met humor (want Bo is ook heel grappig) en diepgang.
1	Gezien de enorm goede recensies toch ook maar aan de twilight serie begonnen, hoewel ik helemaal niks met vampiers heb. En ik vond het een héérlijk boek! Verrassend, origineel, romantisch zijn woorden die bij me opkwamen toen ik het boek las. Je leest het in één ruk uit, een ware pageturner. De personages worden zowel qua uiterlijk (mjammie) als qua karakter goed beschreven, dat zorgt ervoor dat je echt wordt meegesleept in het verhaal, je leeft enorm mee. Spanning en romantiek in één. Heb wel even zitten twijfelen tussen 4 of 5 duimpjes, maar gezien de originaliteit en het meeslepende verhaal toch een verdiende maximaal score!
1	Net zo spannend en meeslepend als nr. 1 in de reeks. Ga zo door !!!! 'n Mooi vervolg op Galgenveld, dat stopte met het verhaal van Kyra. Ook Passiespel was zéér goed geschreven en ook daar zou je voor mij een vervolg over mogen schrijven. Marjan, ga verder met dit mooie talent dat je gegeven is !!!
1	Tja, ik heb het boek net het boek uit, dus ik ben een beetje emotioneel omdat het einde best wel zielig is. Het is een heel mooi boek wat toch wel veel bekende dingen laat zien over de manier waarop wij soms gewoon blind vertrouwen op elektrische apparaten en social media. Natuurlijk is het in dit boek overdreven, maar wel een verhaal dat heel goed in elkaar zit. Aan het einde van het boek valt alles op zijn plek en wordt alles ineens duidelijk. Let goed op, niets is wat het lijkt. De mensen die de vijanden lijken te zijn, kunnen juist de helden zijn.
1	Na het 1e boek Duingras is deel 2 Stormwind ook een genot om heerlijk in één keer weg te kunnen lezen. Ik smulde al toen het stukje bij beetje online kwam maar nu ik door kan lezen komt het verhaal nog meer binnen. Ondanks dat ik het verhaal al kende, en ik natuurlijk wist hoe het af zou lopen, zat ik wederom als een dwazige puber met een grote grijns op mijn gezicht afgewisseld met een brok in mijn keel te lezen. Alsof ik nog nooit eerder een feelgoodroman heb gelezen. Ja, boeken van Jackie van Laren hebben een hoog verslindbaarheidsgehalte! Het enige wat je zelf nog moet regelen is een strand en een ligbed, Jackie heeft namelijk al de ultieme zomerse feelgoodserie voor je geschreven!
1	Na het matige Blauwe maandag revancheert Nicci French zich op indrukwekkende wijze met deze nieuwe thriller rond Frieda Klein. Een mooie plot, waarin het vorige boek nog af en toe op de achtergrond meespeelt, en overigens ook schaduwen vooruit werpt. Wat opvalt is dat Frieda Klein een veel meer geprononceerd personage is geworden en ook haar samenwerking met de politie een stuk geloofwaardiger. Ee boek dat lekker weg leest en misschien alleen iets minder dik had gekund.
1	Briljante semi-thriller die de hedendaagse problemen in de maatschappij aanraakt. De hoofdpersoon Maarten, een gescheiden en enigszins gedeprimeerde callcenter medewerker van middelbare leeftijd, die heimelijk verliefd is op zijn vrouwelijke meerdere, die op een zeker moment een stem begint te horen die hem uit zijn sobere bestaan trekt. En de meerdere die in een web van fraude, intrige en misbruik wordt getrokken door Hans, haar meerdere in het bedrijf Xeros en waarbij Maarten indirect is betrokken wanneer Hans plotseling op mysterieuze wijze verdwijnt. Het verhaal, de manier van schrijven en het plot zijn werkelijk brilliant!
1	Ook dit deel weer verslonden van de Rönning en Stilton reeks. Heerlijke boeken. Deel 3 en 4 heb ik nog liggen. Heerlijk vooruitzicht.
1	Dit boek al zo vaak gelezen. Elkaar ik breek bij het laatste deel van het verhaal. Het lijkt allemaal zo echt. John Green maakt zijn boeken echt leven. Geweldig hoe die dat doet. Het is echt een aanrader om dit boek te lezen.
1	Het boek begint meteen spannend, dus word je direct meegenomen en wil je ook graag verder lezen. Ik vond het dan ook een pakkend verhaal en wilde snel alles over iedereen weten. Je leeft erg mee met de hoofdpersoon. Ook irriteerde ik me echt aan een aantal personen, waardoor je nog meer meegaat in het verhaal. Het toen en nu maakt dat het verhaal blijft boeien en is totaal niet verwarrend. Er zijn zeker een aantal verrassende, onverwachte wendingen in het verhaal, waardoor je nog meer wilt weten wie het een en ander op zijn kerfstok heeft. Je vraagt je tot het eind van het verhaal af op wie de titel Liegbeest nu daadwerkelijk gebaseerd is en tot de laatste pagina blijft het spannend. Pas dan worden er een aantal dingen echt duidelijk. Ik vond het een goed verhaal en er gebeurt meer dan genoeg om het lang spannend te houden. Verdrietige en spannende episodes afgewisseld met informatie over het reilen en zeilen van alle personen in het verhaal. Zeker een aanrader!
1	Ik heb dit boek mogen lezen via de leesclub, na het lezen van het fragment ben ik erg nieuwsgierig geworden. En wat is het een goed boek! Een verhaal wat je meesleept, en wat een prettige schrijfstijl. Het zijn twee verhalen. De ene het verhaal van Britt, getrouwd met Richard en moeder van drie dochters, en een leuk centje op de bank. En de andere verhaal van Mara, die voor haar moeder zorgt sinds zij een ongeluk heeft gehad, zij heeft het niet zo heel breed. In het begin denk je wat hebben deze twee vrouwen met elkaar te maken, maar dat gaat al vrij snel veranderen. Ik vond het een prettig boek om te lezen door de twee verhaallijnen en de korte hoofdstukken. Echt een boek dat je steeds weer pakt om verder te lezen, en dat kan ook door de korte hoofdstukken, met een zeer verrassend einde. Dit was ook mijn eerste "kennismaking"" met Ellen De Vriend, en ik wil ook zeker haar andere boeken gaan lezen
1	De documentaire heb ik in 2016 op tv gezien en die heeft mij erg aangegrepen. Toen ik hoorde over het boek, wist ik gelijk dat ik het wou lezen. Eetstoornissen is een onderwerp dat mijn interesse heeft door mijn eigen ervaringen, en ik wilde graag meer over Emma weten. De documentaire maakte niet goed duidelijk wat de (mogelijke) oorzaken van de ziekte waren. Ik heb het ebook in snel tempo gelezen en ik hield er een naar gevoel aan over. Het is zo heftig. Deze strijd gun je niemand. Niet alleen Emma, maar het hele gezin leed onder de ziekte en dat maakt dit boek pijnlijk duidelijk. Ik begrijp nu beter waardoor Emma een slachtoffer voor de ziekte was. Ze was een heel onzeker, perfectionistisch, sensitief meisje dat zich niet thuis leek te voelen in de wereld. Haar plek niet leek te vinden. Zelfs in kleding leek ze zich vaak niet thuis te voelen. Het was voor haar belangrijk om veel liefde te krijgen, aandacht, zachtheid, warmte, bescherming. Ze was erg angstig en hoe sterker de ziekte werd, hoe minder ze er weerstand tegen kon bieden. Ze verloor zichzelf. Haar ouders en behandelaren hebben zich echt voor haar ingezet, maar de ziekte won steeds meer terrein en er viel niet tegen op te boksen. Dwang maakte Emma's angst en wantrouwen alleen maar erger. Het is uiterst verdrietig om te lezen hoe zo'n mooi persoon werd opgevreten door anorexia. Het moet ontzettend moeilijk en vermoeiend zijn geweest voor Emma en de mensen om haar heen. Dat het afloopt met de dood is geen verrassing, dat heeft de documentaire al vertoond, maar het blijft in en in triest. Wat was het fijn geweest als het anders was gelopen. Als zij de ziekte had kunnen overwinnen. Ze heeft gevochten tot het eind. Helaas ken ik meer mensen die eraan zijn overleden. Ik hoop met heel mijn hart dat Emma's verhaal bijdraagt aan verbetering in de hulp voor deze vreselijke ziekte. Ik vind het boek goed gemaakt. De foto's zijn een boeiende toevoeging en het is fijn om het verhaal vanuit het perspectief van verschillende mensen te lezen, zoals haar ouders, zus, arts en vriendinnen, maar ook dagboekstukken van Emma. Ik moet er nog even van bijkomen. Het is niet niks... 4*
1	Het liefst in een keer uit willen lezen, er mee bezig blijven als je het niet aan het lezen was. De aantrekkingskracht van het boek om het uit te willen lezen, echt een heel goed boek en aan te bevelen. Je hebt het idee dat je deel uit maakt van de mensen uit het boek.
1	Als verslaafd lezer van thrillers was ik aangenaam verrast door Doodlot. Extra leuk is het feit dat het verhaal zich gedeeltelijk vrijwel bij mij om de hoek afspeelt.Het viel me op dat Van de Meerakker zeer accuraat is m.b.t straatnamen,winkelcentra e.d. Ik vind dit debuut veelbelovend en kijk dan ook uit naar Rene's tweede boek. Misschien ten overvloede nog even dit: op blz. 166 moet volgens mij op regel 16 Andre vervangen worden door Danny. Andre is immers nog niet in het huis aanwezig.
1	In het Engels gelezen. Meesleepend verhaal en goede karakterbeschrijving, maar behoorlijk ongeloofwaardig als je erover doordenkt. Toch vier sterren omdat het een 'page turner' is.
1	Ook dit boek van Tess Gerritsen was weer spannend en mooi in elkaar gezet. Ik heb al veel Rizzoli and Isles boeken gelezen en ben fan van de serie. Ook dit was weer een echte page turner met een verrassend eind.
1	een geweldig boek makkelijk te lezen en een goed complot
1	Dat dit boek een juweel is, verbaast mij niet echt. Eerder verscheen van deze schrijver Het Alfabethuis dat ook al een geweldig boek is.
1	Ondertussen zijn er in het kielzog van The Lord of the Rings en later Harry Potter al heel wat verhalen uitgegeven die thema's als magie, magische wezens en toverscholen hebben aangeroerd. De één al met wat meer succes dan de ander. Taran Matharu zorgde met zijn eerste deel van de Summoner reeks, De Nieuweling, voor een frisse wind door het genre en wist heel wat fantasyliefhebbers te overtuigen. Met De Edele trekt de auteur dit succes verder door en brengt hij opnieuw een vlotte plot met een hoog verhaaltempo. Helemaal origineel kan je de insteek niet meer noemen, gezien de nieuwigheid er nu wel van af is, maar toch slaagt hij er in om jong en oud te bekoren met een verdere uitbouw van de belevenissen van zijn hoofdpersonage Fletcher. Zo krijgen we in dit boek antwoord op een hele resem vragen die het voorgaande deel naliet te beantwoorden en wordt opnieuw een sterke spanningsboog neergepend die op zijn hoogtepunt blijft hangen. De achtergrond van het hoofdpersonage wordt vanuit zijn underdogpositie verder uitgediept en we krijgen meer inzicht in de historiek en afkomst. De vele nevenpersonages die de schrijver aanvoert (zeker wanneer daar ook nog eens hun demonen bijkomen) kunnen af en toe voor verwarring zorgen, maar hinderen de cadans van het verhaal gelukkig niet. Enkele subplots die in het eerste deel werden opgezet, krijgen nu uitwerking en met een aangename regelmaat worden lezers verrast door een leuke plottwist. Matharu beschrijft zijn fantasiewereld met enige zin voor realisme en laat het geheel als echt aanvoelen, waardoor het al snel aanvoelt alsof je als lezer deel van het verhaal uit maakt. Door de vlotte pen die de schrijver hanteert, druipt het enthousiasme van de pagina's en dit werkt uiterst aanstekelijk. Dit tweede deel weet perfect het niveau van deel één te evenaren en doet verlangen tot ook de overige delen verslonden zijn. Een aanrader voor elke fantasy-liefhebber.
1	Met heel veel plezier heb ik dit boek gelezen, veel onverwachte wendingen en spannend tot de laatste bladzijde! Vanaf het begin zit de vaart erin, wat het moeilijk maaktom het even weg te leggen!
1	Prachtig boek over de wandelingen van een psychiatrisch arts-assistent in de straten van New York en Brussel, de omgeving en de mensen die hij tegenkomt. Daarnaast beschrijft Teju Cole in mooie taal zijn mijmeringen over veel onderwerpen waaronder zin eigen jeugd in Nigeria. Een boek om niet snel even te lezen maar om elke zin in je op te nemen.
1	Meepuzzelen wie het heeft gedaan en waarom. Mijn favoriete verhalen, à la Frost en Morse. Gelukkig ook zonder bloederige toestanden. Geloofwaardige personages, goed uitgewerkt. Mijn complimenten, ik hoop op méér zaken van deze inspecteur en haar team.
1	Als echte fan van Adca en de Munnik zal je dit boek absoluut waarderen. En dan bedoel ik niet mensen die in de auto keihard mee blehren met "CD van jou, CD van mij", maar de echte fans. De mensen die in het theater, net als mij, genoten hebben van de voorstellingen. Thomas Acda weet je met dit verhaal net zo te boeiend als tijdens een voorstelling. Sterker nog, het hele verhaal werd mij als ware door hem voorgelezen, zitten op de rand van het podium en verlicht door een simpele spot hoorde ik hem mij het verhaal van hem en Roadie vertellen. Een boeiend verhaal, die je emoties alle kanten opneemt. Medelijden, begrip, verdriet, erotiek, angst en humor, heel veel humor... en een verrassend einde. Een absolute aanrader, ook voor mensen die geen fan zijn! De zoektocht van een man, die zichzelf verloren is zonder dat hij het door had... en zichzelf terug vind dankzij het zwijgen van een hond.
1	Een boek dat je moet ervaren,aanvankelijk nogal zoet geschreven .Maar eenmaal eraan begonnen kan je,t niet meer loslaten.Met een zeer onverwacht slot. Mooi ,maar triest boek.
1	Spannend verhaal, wel een beetje voorspelbaar, maar nietemin erg goed om het boek moeilijk te kunnen wegleggen! Ik ga door voor "Voor altijd stil" van deze schrijfster!
1	Zeker weten het beste boek dat ik dit jaar tot nu toe gelezen hebt! Heb een hele dag non-stop gelezen om hem maar uit te krijgen. Anne Bishop krijgt je mee het verhaal in en boeit je tot op de laatste bladzijde! Je wordt helemaal mee gesleept door Meg, Simon, Sam en de anderen. Ik wacht met smart op deel 2 van deze geweldige serie!
1	Ondanks dat dit boek in het begin wat langdradig is en er veel hetzelfde verteld word, heb ik toch enorm genoten van het verhaal. Toen ik vanmorgen wakker werd heb ik de laatste 100 pagina's in 1 ruk uitgelezen, het was zo spannend dat ik niet meer kon stoppen met lezen. Dit is met recht een psychologische thriller en een echte aanrader, jammer van het wat langdradige begin!
1	Knap geschreven mengeling van fictie en non-fictie waarbij het verhaal wordt verteld van de Sovjet-Unie en de kortstondige economische groei die het doormaakte na het Stalinisme. Belangrijke personages zijn allemaal figuren uit de wetenschap of de culturele elite, die zich op de één of andere manier verhouden tot hoe de maatschappij vorm wordt gegeven. Zij zijn óf de dromers die vooruitgang zien, óf zij belichamen de mensen die de onontkoombare rafelrandjes waarnemen. Het schetst het beeld van hoe idealen nagstreefd bleven worden terwijl deze in werkelijkheid steeds verder van het praktische nut af kwamen te staan. Wel een taaie roman door de immense hoeveelheid karakters en de droge feitelijkheden die ertussendoor worden benoemd. Toch weet Francis Spufford het op een manier te vertellen dat je van begin tot eind meegenomen wordt in een romantisch verhaal over idealisme en desillusie.
1	Alleen Woody Allen kan je laten lachen bij het voorlezen van bv een waslijstje. Omschrijven van het boek heeft weinig zin, als je van flauwe gekke humor houdt moet je dit zeker lezen.
1	Naar dit boek nieuwsgierig geworden na het zien van de film. Verrast door de inhoud van het boek. Niet te vergelijken met de film! De film en het boek geven tezamen een breder beeld van de gehele situatie. Het boek is indringend door de directe gedachten en worstelingen die met moeite op papier gezet (of opgenomen) zijn. Dit lijkt ook vorm gekregen te hebben in de korte stukjes die elkaar opvolgen. Philippe komt open over in wat hij prijs geeft aan de lezer. Naast de humor (van de film) nu ook zijn psychische en lichamelijke strijd die naar voren komen. Het verhaal is een combinatie van vertellen over, terug zien naar, droomvertellingen en informatieverstrekking over zijn jeugd, opvoeding en verzorging. Zeker een aanrader voor wie meer achtergrond wil hebben na de film. Als je verwacht dat dit boek dezelfde lading heeft als de film, kan de inhoud je teleurstellen.
1	Een boek dat je vanaf pagina 1 raakt. De uitkomst is bekend, maar toch leg je het boek niet weg en lees je verder. Het is een boek die je qua emoties alle kanten op duwt, maar geschreven met zoveel humor, drama, avontuur en meer dat ik op slag meer zin in het leven krijg. Hoop dat deze debutant snel met een nieuw boek komt. Ik hou niet van Italiaanse schrijvers, maar hij heeft mijn hart verovert.
1	de geschiedenis van Turkije en zijn buurlanden rond WOI, voor mij totaal onbekend, blijkt een verhaal te zijn van alle tijden. Verdreven volkeren, mensen die van buren tot vijanden worden, herkenbaar, Verteld tegen de achtergrond van WOI in Griekenland en Turkije en de opkomst van Ataturk, met humor en compassie. Zeer lezenswaardig.
1	Dit boek vond ik zo spannend dat ik het in een stuk heb uitgelezen, echt een pageturner. Je wilt heel graag weten hoe het eindigt.
1	Huidpijn beschrijft het leed van een verlaten BN'er. Het is geen hoogdravende literatuur maar ik heb t toch met veel plezier gelezen. Veel clichés over BN'ers, t voelde een beetje als de Privé lezen en die lees ik nooit :)
1	Prachtig boek, ontzettend mooi geschreven. Meerdere kanten belicht van de problematiek rondom een uithuisplaatsing. Ook heftig om te lezen omdat het om zo'n kwetsbaar jongetje gaat en dan mijn moedergevoel op speelt.
1	Ik heb het boek net uit en ik ben het alweer opnieuw aan het lezen, niet alleen het verhaal maar ook de informatie over de echtheid van Jezus is interessant. Alleen het stukje van de leermeester, dat is een beetje overdreven, dat dat allemaal goedkomt. Maar ik raad iedereen aan om het boek te lezen het is echt spannend!
1	Een prachtig omschreven, breekbaar verhaal over een man die zijn moeder verliest aan alzheimer. Het is geen vloeiend compleet verhaal, maar in korte fragmenten (je zou het inderdaad gestameld kunnen noemen) weet de auteur de lezer aan zich te binden.
1	Een boek dat ik in één avond uit las. Boeiend verhaal. Door de schrijfstijl wil je blijven lezen
1	Heerlijk om weer eens een Mankell te lezen, dit keer geen Wallender maar een nieuwe hoofdpersoon Stefan Lindmann, wat absoluut niet hindert. Het boek pakt je gelijk als alle andere voorgaande boeken, toch vind ik deze ook weer een van zijn besten: er zitten veel lagen in het verhaal, die mooi psychologisch worden uitgediept. Het verhaal ontroert me daardoor. Je weet al wel snel wie een van de daders is, maar zijn verhaal boeit ook enorm. Kortom Mankell in topvorm met dit boek. Ik kan niet wachten op een nieuw boek van deze schrijver die echt zo veel moois heeft geschreven. Klasse en absolute top!
1	Allereerst, wat een mooi boek. Heel realistisch en gedetailleerd geschreven. Je krijgt niet zomaar een inkijkje in Taylors leven, maar je leert haar stukje bij beetje kennen. Ik heb tijdens het lezen gelachen en gehuild. Echt de moeite waard om te lezen (en herlezen, zoals in mijn geval).
1	Per toeval kreeg ik de kans dit boek van Kathy Reichs te lezen. Ik kende de schrijfster slechts van naam. Ik ben er in begonnen zonder de achterflap te lezen. Zodoende wist ik niet wat ik kon verwachten maar ik heb genoten. Ik vond Tempe Brennan een geloofwaardige hoofdpersoon worstelend met haar libido en emoties zowel in haar werk als privé en met de nodige humor. Het grappige is dat ik helemaal geen Cornwall fan ben maar Reichs smaakt naar meer.
1	Wat een ontzettend mooi boek! Ik heb er echt van genoten en het was ook echt zo uit. Nu wil ik zeker meer van Paulo lezen!
1	Wat zijn de boeken van Lisa Jackson toch goede vervangers van die van Karin Slaughter. Verloren zielen is opnieuw een erg spannend boek. Je moet tot het einde doorlezen om te weten wie de moordenaar(s) is/zijn. Hoe de vampiercultus in zijn werk gaat, wordt zeer sterk beschreven. Zoek je spannende boeken, lees de boeken van Lisa Jackson.
1	Na het lezen van Orphan X, mijn eerste kennismaking met Gregg Hurwitz, wist ik gelijk al dat zijn schrijfstijl mij ontzettend aansprak! Gregg heeft een geweldig beeldende manier van schrijven, en weet je helemaal in het verhaal mee te slepen zodat het boek moeilijk weg te leggen is. Ook het vervolg op Orphan X, de Nergensman, is weer op dezelfde heerlijk spannende manier geschreven. Het verhaal over Evan Smoak, voormalig huurmoordenaar uit het geheime Orphan programma, gaat verder waar het eerste boek Orphan X ophield. Het verhaal zit wederom erg goed in elkaar. Evan wordt dit keer zelf gekidnapt, wat zorgt voor veel actie en vele plotwendingen en een geweldige finale! Een heerlijk boek, met soms 'over the top'-actie, en voor mij reden om gelijk door te gaan in het 3e deel van deze Evan Smoak-serie.
1	Kostelijk boek waarin Hermans afrekent - naar verluidt - met de academische wereld waarin hij enige tijd vertoefde. Universitair docent krijgt een Nobelprijs voor een vinding van 20 jaar geleden en studentenonrust dreigt roet in de festiviteiten te gooien. Maar ook de onderlinge animositeit tussen de docenten draagt niet bij aan een prettige sfeer. Hermans zet het wereldje mooi neer en vergeet ook de thuissituatie - met een geheel eigen en tikkie trieste dynamiek - gelukkig niet. Volgens het nawoord moeten we er vooral geen sleutelroman in zien. Tuurlijk.
1	Een mooi boek over het overlijden van Emiel. Door de ogen van Jette lezen we hoe zij zich voelt en hoe zij deze tijd ervaart. De eerlijkheid en oprechtheid van Jette raakten mij ook. Hele mooie illustraties die als het ware uitvloeien, ze passen bij het verhaal. Geen boek om te lezen voor de lol, maar het is erg sterk wanneer zo’n situatie zich voordoet. Heel mooi.
1	Heerlijke feelgood roman. Het verhaal leest lekker makkelijk weg. Drie jonge alleenstaande vrouwen die op elkaars pad komen in een klein engels dorpje . Gedrieën besluiten ze een bedrijfje te starten en dat is tefens het begin van hun eigen geluk. Fijn boek voor wie behoefte heeft aan iets luchtigs tussendoor. Ik heb er van genoten tijdens de drukke feestdagen.
1	Ik kreeg dit boek cadeau en had tot nu toe nog niets van deze auteur gelezen. Het is een fijn boek met onderhuidse spanning. De familie is intrigerend en ik heb het boek in een dag uitgelezen. Dus nu is het voor mij tijd om de andere boeken van deze auteur te lezen.
1	Het duurde even voor ik gewend was aan de voorleesstem. Nee, niet elke voorlezer is even goed en soms doe ik een boek daarom weg. Maar ik waardeer ieders poging. Dan nu het boek. Ik vond het wat moeilijk op gang komen. De gebeurtenissen vooraf worden flink uitgewerkt. Gelukkig zit er wel vaart in het verhaal. Als Julia eindelijk met Michael samen is, behandelt hij haar niet zo leuk. Julia neemt afstand van Michael, al kan ze hem niet echt vergeten. Dan vindt ze hem in het woud. Hij heeft een ongeluk gehad. Daarna lijkt hij te zijn veranderd. Hij is attent, aardig, voorkomend en verliefd. ...Het boek werkt naar een slot toe dat verrassend is.
1	Dit boek is natuurlijk totaal ongeloofwaardig... maar dan moet je geen fiction lezen natuurlijk. Dit is zonder meer een ouderwetse spannende thriller om lekker snel te verslinden en even na te denken over zin en onzin van religie en geloof.
1	Mooie, integere vrouwen roman die natuurlijk o.a over de liefde gaat, maar dan wel met veel meer diepgang als in Chicklit boeken. Zo komen er ook heel wat maatschappelijke problemen aanbod in dit verhaal.Eigenlijk wel een beetje te veel van het goede naar mijn mening. Maar daarentegen leest het wel weer heerlijk weg.
1	Ondanks dat ik alle films over mees Kees heb gezien, had ik nog geen enkel boek over deze leuke stagiair gelezen. Beetje gek om in februari over sinterklaas en kerst te lezen, maar de verhalen zijn net zo pakkend als de film. De tekeningen van Rik de Haas zijn mooi vormgegeven en laten goed zien wat er in het verhaal gebeurd. Het zijn trouwens mooie korte hoofdstukken dus fijn om voor te lezen. (25e boek voor boekenbingo 2016)
1	Geweldig! Spannend, soms wat horror-achtig, veel vaart en actie. Een aanrader. Op naar deel 2!
1	Ik had De forensische wetenschap van CSI gekregen met surprise, vanwege mijn interesse naar thrillers (boeken en series). Het boek behandelt het thema forensische wetenschap, een zich nog steeds vernieuwende discipline. Daardoor kan het natuurlijk zijn dat bepaalde zaken ondertussen alweer veranderd en/of verbeterd zijn. Maar dat maakt dit boek niet minder leuk om te lezen. Het is natuurlijk anders dan de boeken die ik normaal lees, het is indormatief en mist een precieze verhaallijn. In het boek worden verschillende onderdelen van de forensische wetenschap besproken met als leidraad de televisieserie CSI en is in principe verschenen voor mensen die zich afvroegen wat er nou precies van die serie klopte. Het lukt hen namelijk nogal vaak een zaak op te lossen door gewoon wat dingen onder een microscoop te leggen, en het lijkt dan alsof er dingen ontdekt worden die niet ontdekt zouden kunnen worden. Toch is kennis van de serie absoluut geen behoefte bij dit boek. Enige Beta-kennis is misschien wel handig, aangezien er soms nogal uitgebreid op bepaalde technieken, waaronder het identificeren van DNA wordt ingegaan. Enkele onderwerpen die besproken worden zijn: Hoe om te gaan met een plaats delict, welke sporen kan men vinden aan/op een lijk, hoe gebeurt de identificatie, maar ook criminele logica en vormen van misleiding komen aan de orde. Een interessant boek voor mensen die iets meer willen weten over deze, in boeken en op tv veelvuldig gebruikte, technieken.
1	Woorden en zinnen die gekke sprongen maken en voortdurend verwondering opwekken. Acrobatie met taal. Het bestaat. Herkenbare situaties die zo beschreven zijn dat ze je doen schateren van het lachen. Echt wel hilarisch bij momenten. (Hoewel de situatie dramatisch is.) De schrijver is een echt woordkunstenaar en een goed geschreven boek zoals dit is een kunstwerk. Niet alleen omwille van het taalgebruik, maar ook omdat je het groeiend besef van niet geslaagd zijn in het leven (of wat daarvoor volgens onze huidige maatschappij ook mag doorgaan) zo goed kunt voelen bij het hoofdpersonage alsof het je eigen levensdrama zou kunnen zijn. Vooral in de passage van de ondergang van de woonboot. De geluiden en geuren alleen al kun je je er helemaal bij voorstellen.Om dan nog niet te spreken van de aanblik van het gebeuren en het gevoel van je laatste houvast kwijt te raken. Mooi en beklijvend tegelijkertijd.
1	Boek in Nederlands uitgegeven in 1983. De inhoud is zeker ook toe te passen op de huidige tijd. Pisar beschrijft op indringende, heldere manier zijn aangrijpende leven. Hij is één van de jongste overlevenden van de concentratiekampen Maidanek, Auschwitz en Dachau. Hij schrijft over de verschrikkingen tijdens WOII, maar koppelt tegelijkertijd zijn ervaringen aan situaties die hij meemaakte o.a. als adviseur voor Kennedy. Pisar gelooft in het samen oplossen van (wereld)problemen waarbij over politieke en ideologische grenzen heen moet worden gekeken. In één boek meerdere lagen verteld. Zijn eigen proces van overleven samen met Nico en Ben (ze vormden een hecht trio in de kampen, waardoor ze hebben kunnen overleven). Zijn verhaal als bekend internationaal advocaat, bevriend met wereldleiders en hartstochtelijk op zoek naar vreedzame wegen om Oost en West meer tot elkaar te laten komen. En tot slot de psychologie van de mens en van de verschillende samenlevingen; hoe deze het denken en handelen beïnvloeden en met welke (gevaarlijke) gevolgen. In gehele verhaal komt het spanningsveld tussen ratio en gevoel naar voren. Maar bovenal zoals Pisar zelf schrijft: "Zolang hoop als bloed in ons blijft kloppen is er redding mogelijk." Een TOP boek, wat zeker tot nadenken uitnodigt.
1	Na twee boeken zou het verhaal afgelopen zijn, maar gelukkig voor ons - de lezers - ging het verhaal toch door. En wat een wervelwind was dat zeg! Ik ben blij met de keuze van de auteur om het verhaal verder te laten gaan en ons daardoor nog langer mee te laten genieten van de strijd tussen de drie koninginnen en hun metgezellen. Jules komt in dit boek wat meer naar voren en ook haar verhaallijn vind ik heerlijk om te lezen, ze wordt wat verder uitgewerkt en dat maakt dat ik haar nog beter leerde kennen, wel leren we een andere kant kennen van Jules. Mirabella  wordt wat meer naar de achtergrond gedrukt in dit verhaal, terwijl Arisnoe en Katherine wat meer naar de voorgrond worden gehaald, naast Jules dan. Arisnoe is en blijft mijn favoriete koningin en ik ben dus blij dat het na dit boek nog niet afgelopen is.
1	Theorin is een geweldige schrijver. Schemeruur en Nachtstorm zijn enorm spannende boeken. Ik kijk uit naar deel 3 in de serie van 4, Steenbloed, die morgen verschijnt.
1	Het laatste deel van de trilogie was ook weer heerlijk om te lezen!
1	Een boek met een groot aanbod aan smaken. Sun Li beschrijft op een boeiende manier de tijd dat zij opgroeide in een gezin dat een Chinees restaurant runde, en de tijd dat zij uit huis ging. Ik vond het niet moeilijk om in het verhaal te komen, alleen de stukken over de Chinese geschiedenis gingen aan mijn aandacht voorbij. Het is goed om een kijkje te krijgen in het leven dat schuilging achter het restaurant. In de weg die het gezin heeft moeten afleggen. Dat is geen gemakkelijke, rooskleurige weg en daar mag ook bij stilgestaan worden. Het feit dat er steeds minder Chinese restaurants zijn, maakt dit boek misschien nog waardevoller. Ik vind het best een ontroerend verhaal en ik vind het leuk hoe Sun Li al het verschillende eten een belangrijke rol laat spelen. Ik kon het bijna proeven! Een mooi boek. 4*
1	Origineel boek, met name het idee van de 'psychohistory' en de uitwerking daarvan in de keten van verhalen. Doordat het gaat om een keten van korte verhalen rond de Seldoncrisissen (voorzien scharnierpunt in de voortdurende geschiedenis), mist het wel diepgang in de uitwerking van personages, sfeer en wereldbeschrijving. Hierdoor is het niet zo verslavend als het zou kunnen zijn als het wel die diepgang had; ik vond het leuk, maar ik hoef niet de andere werken in de Foundation-serie te lezen.
1	Net gelezen De verleiding van het kwaad door Chris Tvedt. De Noorse advocaat Mikael Brenne heeft samen met zijn secretaresse een klein advocatenkantoor die het financieel niet goed doet. Dan krijgt de hoofdfiguur een lucratieve klant twee Serviërs die in de horeca zitten, al snel blijkt dat een dekmantel is voor het witwassen van geld en gewin uit drugshandel. Een echte aanrader.
1	Dit boek is perfect voor een kind dat begint te lezen, het is een boekje dat van niveau stijgt terwijl je aan het lezen bent. Het boek biedt een interessant thema aan voor een kind van ongeveer 7 jaar. Er zit ook een mooie moraal in namelijk vriendschap en verdraagzaamheid. Persoonlijk vind ik dit een aanrader voor beginnend lezertjes.
1	Goed boek!! Alles heel goed beschreven, alsof je het zelf van een afstandje meemaakt. De schrijver gebruikt niet te veel dialogen, maar vooral gedachtes. Iets wat het vooral heel spannend maakt. Ook een heel realistisch boek. Alles schijnt te kunnen kloppen.
1	Ik houd van de boeken van Unni Lindell en haar helden Cato Isaksen en Marian Dahle. En eigenlijk ben ik nog nooit echt teleurgesteld. Ook het 10 de boek is van een zeer acceptabel niveau. De korte hoofdstukken zorgen voor vaart, al moet je er met veel personen met je hoofd wel bij blijven. En zoals in zoveel verhalen blijken zaken uit het verleden toch niet zoals ze zich in eerste instantie voordoen. Langzaam ontstaan er steeds meer duidelijkheid en het verhaal is een mooi voorbeeld dat als er eenmaal een steen gaat rollen ook andere niet meer op hun plaats kunnen blijven. Al kan dat soms even duren. De onderhuidse spanning tussen Cato en Marian is mooi voelbaar. Prima 10de deel dus...
1	Zalig boek gewoon! Eén van de beste thrillers die ik tot nu toe gelezen heb. Nagelbijtende spanning. Had het juiste ritme, geen onnodige bladvulling en uitdieping (net voldoende wat nodig was voor het verhaal), was nergens voorspelbaar (tenzij je doorziet hoe het zit met die opdrachten maar dat noem ik niet voorspelbaar, eerder het doordenken van de lezer en in dit geval kun je niet anders met de opzet). Het einde was perfect, heel spannend en het zat logisch in elkaar. Ik had echt niet door wie er achter zou zitten. Ik had 2 verdachten, op het laatste 3 maar ik zat er compleet naast. Het zit heel goed in elkaar en ik vind het ritme veel beter als De test. En haar schrijfstijl vind ik heel goed. Het is zo geschreven dat je eerst nog niet helemaal door hebt wat de persoon gedaan heeft en dat vind ik een kunst. Dikke pluim voor de schrijfster! En ik hoop zo hard dat er een vervolg op komt. Laat er aub en vervolg op komen :-)
1	Erg origineel verhaal - niet echt horror, maar eerder een existentialistisch verhaal over een zombie die levend wil worden nadat hij verliefd wordt op een levend meisje. Het boek schetst een wereld die ten onder is gegaan door de wandaden van de mens. In het korte verhaal waarop dit boek is gebaseerd (van dezelfde schrijver) was het zombieleven een echte vlucht naar apathie en rust - maar in dit verhaal wil de hoofdpersoon dat de wereld weer levend wordt. Hij wil wel dat het een betere wereld wordt (niet voor niets wordt 'Imagine' enkele keren aangehaald). een goede plot, een goede schrijfstijl, hooguit soms wat te zoet.
1	In dit boek komen alle verhaallijnen bij mekaar. Sommige ontwikkelingen zie je al van ver aankomen, andere zijn dan weer een complete verrassing. Spannend, zelden 'feelgood', als er al eens iets echt positiefs gebeurt zit er meestal een angel aan vast. Na het boek blijf ik toch met een onvoldaan gevoel achter - vb. de slangen wordt nooit verweten dat ze mensen levend verslinden, hoe zal dat in de toekomst gaan? Heel wat blijft onduidelijk zoals de toekomst van de levende schepen. Toch is het absoluut een goede reeks die ik fantasy liefhebbers zeker kan aanbevelen. Verveling komt er niet aan te pas.
1	In een adem UIT: Ik zeg: heel snel een vervolg, wil zo graag weten hoe het verder gaat. . Spannend tot het laatste woord!
1	Een heerlijk boek waar ik erg van genoten heb. In het begin is het even opletten om alle personages uit elkaar te houden. De dikte van het boek is alleen maar plezierig omdat het verhaal zo pakkend is dat je wilt blijven lezen. Ik heb het zelfs in mijn top 10 geplaatst. Echt een aanrader.
1	Wederom een zeer orgineel verhaal in de serie van Fabel. Na het vorige boek Adelaarsbloed was het lange tijd wachten op het vervolg. Broeder Grimm is zeker een aanrader voor diegene die houden van spanning en detective, met hier en daar een snufje CSI.
1	Het eerste boek wat ik gelezen heb van Gunnar staalesen. Varg Veum is een prive-detective en duikt in een vreemde rare zaak.Hij krijgt in een cafe contact met een oud rechercheur Nymark die hem stukje voor stukje iets vertelt wat hem bezighoud.Als Nymark onder verdachte omstandigheden sterft blijft Veum zich bezighouden met de zaak en de manier waarop hij alles onderzoekt vind ik intrigerend.Een goed boek..
1	Dit was het laatste deel in de Van In reeks van Pieter Asse. Het is een leuk boek en het zit goed met de puntjes in elkaar. Toch ben ik enigszins teleurgesteld in het einde. [Spoiler verwijderd door de Hebbanredactie]Ik zelf had een spectaculaire ontknoping op het einde definitiever en meeslepender gevonden. Een einde van rechercheur Van In. Aan de andere kant houdt dit ook weer deuren open. Misschien over een paar jaar toch nog een vervolg.
1	Nog nooit zo hard gelachen om een boek, geweldig :) . De interactie tussen de hoofdpersonen was hilarisch. Dit boek was verfrissend. Ik kan dit echt aanbevelen.
1	Ik vond het een heerlijk boek om te lezen, een echt feel good boek. Dat was meteen ook het minpunt, dat het wat oppervlakkig was. Maar dat heeft me er niet van weerhouden om het toch vier sterren te geven. Juist omdat ik er best van genoten had. Soms is een feel good boek tussendoor heerlijk!
1	Een prachtig meeslepend boek. Aan de ene kant heel triest, want de hoofdrolspeler Pitu zal over ongeveer een half jaar sterven. Hij heeft een kanker gezwel in zijn hoofd. Aan de andere kant heel mooi, want hij krijgt nog de kans om dingen te doen die voor hem heel erg belangrijk zijn. Belangrijk is voor hem dat niemand het te weten komt dat hij binnenkort gaat sterven. Hij gaat op reis, maakt hele bijzondere dingen mee. Ook komen er dingen op zijn pad waar hij heel erg verdrietig van wordt en die hij maar moeilijk kan verwerken. Stefan weet dit heel mooi te beschrijven. Terwijl je leest is het net of je bij Pito bent. Of je de reis die hij maakt samen met hem beleeft, want Stefan schrijft het zo beeldend . Het is geen boek wat je in 1 ruk uitleest. Ik heb er voor mijn doen erg lang over gedaan. Moest steeds het verhaal laten bezinken voor ik weer verder kon lezen. Hoe verder je in het boek komt, hoe meer alles op zijn plaats valt. Heel mooi boek! Zeker een aanrader!
1	Moeilijk weg te leegen, als je eenmaal begonnen bent. Weer een juweeltje
1	Schitterende roman van deze auteur over het leven van drie tieners. Een tweeling en een meisje dat ouderloos van het ene naar het andere gezin rolt. Als een tante zich over haar ontfermd, breken er betere tijden aan voor Lexi. De vriendschap en de liefde die opbloeit wordt fraai beschreven. Als er zich een drama voltrekt waardoor het leven van Lexi en haar vrienden drastisch verandert, word je meegezogen in het verdriet van de moeder. Er zit gelukkig een happy end aan deze roman, die is dan weer wel voorspelbaar, maar de manier waarop is fraai neergezet.
1	Prachtig eigentijds vervolg (of tegenhanger) van De Vreemdeling van Camus. Op zeer originele wijze voegt Daoud een nieuw perspectief toe aan Camus' meesterwerk, dat van Haroen, de broer van de (door een Fransman) vermoorde Arabier Moussa. Door de ogen van Haroen ziet en ervaart de lezer wat de dood van Moussa allemaal teweeg heeft gebracht in zijn leven en dat van zijn moeder, en krijgt daarmee tegelijkertijd een kijkje achter de schermen van het post-koloniale tijdperk in Algerije. Zeer verrassend boek, dat leest als een trein.
1	De hoofdpersoon in dit boek, Tobias Meijtens, is een sympathieke onderzoeksjournalist die tegen wil en dank moet samenwerken met zijn collega Natalie Petrini. Dit blijkt echter beter te gaan dan verwacht en samen zoeken zij uit wat er nu precies gebeurd is met die geheimzinnige, verongelukte Albanees die geen Albanees blijkt te zijn. En was het wel een ongeluk? Ze raken verstrikt in een ingewikkeld web. Moeiteloos wordt de lezer heen en weer geslingerd tussen 1990 en de Koude Oorlog. De schrijver weet een perfect, realistisch tijdsbeeld neer te zetten en sleurt je mee in het verhaal vol politiek en spionage. Omdat er veel verschillende personages met belangrijke rollen zijn en er dus veel informatie gegeven wordt, moet je als lezer wel goed je aandacht bij het verhaal houden. Toch heeft mij dat niet erg gestoord. De opbouw van het verhaal is heerlijk, de spanning prima en de plot blijft bewaard tot het laatst. De schrijfstijl van Magnus Montelius vind ik niet typerend Scandinavisch. Hij schrijft mooier, minder zakelijk. Ik zou dit boek zeker aanraden aan liefhebbers van thrillers, detectives en spionageromans en ben zeer benieuwd naar nieuw werk van Montelius!
1	In eerder werk (films en boeken), fileert Adriaan van Dis zichzelf en brengt zijn omgeving nauwgezet in kaart, in het boek " Ik kom terug" lijkt van Dis zijn -relatie met- zijn moeder onder het mes te nemen. Na alles wat zij hebben meegemaakt en doorstaan, zal dit geen sinecure zijn. Ik ben dan ook heel nieuwsgierig hoe hij omgaat met de onverwerkte emoties en frustraties die deze mensenlevens ongetwijfeld hebben geteisterd.
1	Ontroerend boek dat nog eens duidelijk maakt hoe belangrijk kleinkinderen voor grootouders kunnen zijn. Opvallend is dat het geschreven is door een Spaanse schrijver, terwijl het verhaal zich geheel in Italië afspeelt.
1	Prachtige debuut thriller waarin het verhaal zich in rap tempo ontvouwt. Van het begin tot einde spannend en met een goed in elkaar gezet plot. Wat mij betreft zeker een aanrader!
1	Alles of niets! is een heel ander boek dan ik van Gillian King gewend ben, maar toch ook weer een echte Gillian; vlotte schrijfstijl, humoristisch, levensechte hoofdpersonen en een verhaal dat je raakt.
1	Dit boek beschrijft op 370 blz. een beklemmende zoektocht naar beterschap in het leven van een Turks gezin in de zestiger jaren. Mehmet groeit op in oostelijk Turkije. Zijn vader heeft de reputatie van een echte verhalenverteller. Samen met zijn oudere broer en zus vormen ze een hecht gezin. Wanneer de vader bij een vriendendienst plots zijn been breekt en zich ernstige verwikkelingen voordoen, eigenlijk veroorzaakt door een onkundige spalking. Hij besluit om terug te keren naar zijn geboortegrond op grond van heimwee. Alhoewel hij er tientallen jaren weg is heeft hij daar nog land in eigendom, geërfd van zijn vader die tevens zeer geliefd was in het dorpje. Na een helse tocht naar zijn roots heeft hij daar ter plaatse met een extreem vijandig gezinde gemeenschap te maken. Enorm prachtig boek die u vanaf de eerste pagina direct in het verhaal onderdompelt.
1	Ik heb het boek de Vliegenvanger nu bijna uit en ik weet zeker dat het een hoge notering krijgt in mijn top 10 mede omdat het verhaal gebasseerd is op waargebeurde feiten. Het is het levensverhaal over de Limburger Peter Wanders die op jonge leeftijd besluit het klooster in te gaan. Hier gebeurt echter iets waardoor hij het klooster uit gezet wordt en door schaamte niet terug durft te keren naar zijn familie. Hij trekt de wijde wereld in en belandt van het ene avontuur in het andere. Deze man maakt zo veel mee dat je je nauwelijks kunt voorstellen dat het een waar gebeurd verhaal is. Ik heb geprobeerd het mysterie te ontrafelen maar kom er niet echt achter wat nu de waarheid is van dit boek. Eind november zullen er passages uit de dagboeken vrijgegeven worden die niet in het boek zijn verschenen maar wel onderdeel uitmaken van het verhaal. Dit zijn de zgn.'Lost Pages'. Ik kan niet wachten om deze ook te lezen. Zeer de moeite waard dit boek!
1	Dit boek op Castlefest 2015 gekocht en in één ruk uitgelezen. Heerlijk. Het is duidelijk een jeugdboek waarin de lotgevallen van twee jonge vrienden centraal staan. Wat het voor volwassenen erg leuk maakt zijn de authentieke details van de schipperij en walvisvaart die beschreven worden. Bianca heeft duidelijk veel onderzoek naar het onderwerp verricht. Daardoor wordt je deze hele andere wereld van toen ingetrokken. Geschreven in de fijne, vloeiende stijl die Bianca eigen is.
1	Zoals de recensent van NRC destijds schreef: een thriller, tragikomedie en een liefdesverhaal in 1. En Parool: Genadeloos en ontroerend en vol humor. Daar heb ik weinig aan toe te voegen.
1	Wat een heerlijk en bijzonder boek. Een historische roman met spannende extra's. Ik ben echt van de hoofdpersonen gaan houden. Een stukje van het boek speelt zich af in Museum Vlaardingen. Helemaal leuk als je daar zelf geweest bent. Ik heb het boek net uit (mooie laatste zin) en het moet nog een beetje 'zakken'. Zelfs nu ik het uit heb, laat het me niet los. Maar over wat waar is, sta ik niet in dubio. Germaine is een sterke jonge vrouw en ik laat me in het verhaal door haar meenemen. Nu nog wat stukjes herlezen, en dan wachten op het volgende boek van Karin de Roos! O ja, en misschien op de verfilming?
1	Dan sterft ze is een bijzonder goed boek dat de lezer aardig zoet weet te houden. De plot zit knap in elkaar. Elke keer als je denkt nu weet ik het wel, dan zit er weer een twist in het verhaal en neemt de spanning weer toe. De personages zijn goed beschreven. Je leeft mee met Ariane en Patrick de hoofdpersoon uit het boek, die in een bizarre situatie terecht komt nadat hij een aantal dvds heeft ontvangen met opnames van hemzelf. Hierna volgt nog een mailtje waardoor patrick bij elke stap die hij zet steeds verder in de intriges verzeild raakt. Zijn tegenstanders blijken hem steeds een stap voor te zijn. Lukt het Patrick om uiteindelijk grip te krijgen op zijn leven of....Kortom,een boeiend en spannend boek dat je in één ruk uitleest.
1	Toen ik het boek vastpakte en de achterflap bekeek en ik het woord moord las was ik opgelucht. Boeken die spanning met zich meedragen kunnen mij wel bekoren. Het begin van het boek viel toch wel tegen, het woord saai was hier wel op zijn plaats. Maar al snel kwam er wat vaart in en na de grote, moeilijke flashback kreeg ik plezier in het lezen en verveelde het mij niet meer. Ik kon me goed inleven in het personage van inspecteur Sejer. De job van inspecteur interesseert mij wel en ik probeerde in zijn plaats te achterhalen wat het addertje onder het gras was in het verhaal van Karin Fossum. Uiteindelijk kwamen we samen met Eva de waarheid te weten. Ik heb, op het begin na, van het boek genoten en kan het iedere ervaren lezer aanraden.
1	Soms een beetje on-realistisch maar leest lekker weg. De zenuwslopende spanning maakt het vele geweld goed. 1 keer in het jaar zo'n boek van dhr reilly vind ik een aanrader.
1	Wat een schitterend boek! Twee vader-zoon-relaties staan centraal in het verhaal. De verteller spreekt over de in positieve zin veranderende relatie tussen Ivan en zijn zoon Deedee. Hierbij wordt regelmatig in tijd soepel heen en weer gegaan. In het beschouwen van deze relatie reflecteert de verteller ook zijn relatie met zijn eigen zoon Ruben. Tegelijkertijd krijgt de lezer steeds meer inzicht in het verleden van Ivan en waarom hij zijn heil bij vrouwen en drank heeft gezocht. Op een bijzondere manier weet de auteur de beide vaders hun gevoelens bloot te laten leggen. Naarmate de laatste ontsnapping dichterbij komt, lijkt de spanning hoe deze zal verlopen toe te nemen. Het thema ontsnapping komt niet alleen in de act naar voren, maar gaat ook over weggaan uit je land en het ontsnappen aan herinneringen.
1	Prachtig geschreven familiekroniek. Zo'n boek waar je in blijft lezen en aan het eind moeite hebt om er afscheid van te nemen. Heerlijk!
1	Het is een geweldig boek voor kinderen en een ontspannend lekker verhaal voor de ouderen. Goed en eenvoudig geschreven door briljante auteurs. Al wat jonge mensen bezig houdt en wat ze meemaken en ervaren, zit er in vervat : een jonge liefde, een vriendschap die op de proef wordt gesteld, vragen die gesteld worden .... Een prachtig initiatief. Conscience leerde zijn volk lezen en Erik Persoons leert zijn volk schrijven. Een aanrader voor kinderen en jonge tieners. Ik hou alvast het boek bij de hand voor mijn kleinkinderen.
1	Ik heb de Violist in een adem uit gelezen. Wat een spannend boek! Het verhaal grijpt je direct bij de strot en dwingt je om verder te lezen, weg leggen is geen optie. Een absolute pageturner en aanrader.
1	Een aanrader echt geweldig
1	Associatieve schrijfstijl, een eclectisch werk waar de klassieke oudheid sterk doorheen schijnt. Een van mijn lievelingsboeken van een geweldige schrijver.
1	Nog beter dan het eerste deel, vooral omdat je de personages hier al kent en ze vanaf het begin uit elkaar kunt houden. Het einde was vrij schokkend, het kwam totaal onverwacht. Een tweede deel uit een serie is vaak minder dan een eerste deel of meer van hetzelfde, maar 'Aftellen' is minstens net zo goed als 'Lichte jaren'. Net als in dit eerste deel vervullen vooral de kinderen een glansrol, Elizabeth Jane Howard slaagt erin hun dialogen zo levendig te maken dat je de gesprekken voor je ziet. Ook het sluimerende feminisme in deze serie, zonder het het een anachronisme lijkt, is heel interessant.
1	Geinspireerd door het blog van Paul heb ik dit gelezen, en wat een, zowel heerlijk, als schokkend verhaal was het! Heerlijk omdat Benioff een prachtige verhalenverteller is, en schokkend omdat er ook gruwelijke details uit de belegering van Leningrad aan het licht komen. Lees en huiver!
1	Weer een fantastisch boek met de mensen uit Oak Knoll in de hoofdrol. Meerdere malen een onbehaaglijk gevoel gekregen, zoals het hoort bij een spannende thriller. Jammer dat er geen zicht is op een mogelijk vervolg. Gelukkig nog wel andere boekn van Tami Hoag die ik kan gaan verslinden.
1	In vergelijking met zijn andere twee boeken valt dit boek enigzins tegen. Als ik dit boek als eerste zou hebben gelezen, zou ik het beter beoordeeld hebben. Maar nu krijgt het niet meer dan 4 sterren. Ik wist jammer genoeg al 10 bladzijden eerder dan de ontknoping de toedracht van het verhaal. Ik miste ook een sterke verhaallijn zoals die in de andere twee boeken wel voorkwamen over de illuminatie en de heilige graal.
1	Een 'must-have' voor iedereen die naar Namibië zou willen gaan: koop dit boek, maar lees hem pas als je daadwerkelijk in Namibië bent (dan leeft het nog meer!).
1	Gefascineerd door de wolken wierook die enkele bevriende bibliofielen deden opwalmen rond Stefan Brijs en zijn “De engelenmaker” kon ik niet langer onverschillig blijven en… binnen de kortste keren was ik volledig in de ban van dit niet alledaagse, bizarre maar oerdegelijk oeuvre. Brijs ontpopt zich als een laborant die alle vezeltjes van de psyche ontrafelt, analyseert en beklemmend commentarieert bij monde van zijn personages. Een zekere kennis van de verstikkende invloed van de Kerk, met haar ergerlijk fundamentalisme, de hypocrisie van sommige van haar bedienaars, haar opgedrongen rituelen, gewoonten en aanroepingen, kan wel even nuttig zijn om de filosofische benadering van de Bijbel, de persoon van God en de figuur van Jezus, zoals ze in deze roman aan bod komen, beter te verteren. De structuur van het boek maakt dat de lezer, samen met de vele personen die hun eigen verhaal beleven, zeer kundig, zelfs vakkundig door de auteur ingeschakeld wordt en er volledig in wordt verweven… Brijs is een Bijzondere Toegevoegde Waarde aan het schrijverspotentieel der Lage Landen en mits degelijke vertalingen, ook ver daar buiten.
1	Het boek begint al spannend met de vraag: What happend? Als je verder leest wordt alles duidelijk en dan ontmoet je ook nog eens Noah Shaw en die laat je hartje sneller kloppen.
1	Het verhaal gaat over een familie die naast een grote som geld grijpt en alle leden van de familie koesteren wel haat tegen de erfgename, Rosaleen en haar allesoverheersende broer. Uiteindelijk vallen er doden te betreuren, wat had je gedacht! Ik vond het een zeer fijn verhaal om te lezen, met in de hoofdrol Poirot. Het einde is misschien een beetje raar als je het hele verhaal kent, maar dat kon voor mij de pret toch niet drukken. Ik gaf ‘De moordenaar waagt een gok’ een mooie 4/5 op Hebban.
1	Werkelijk een prachtig boek over het verschil tussen blank en zwart in 1962 te Jackson, hoofdstad van Mississipi. Een blanke vrouw, Skeeter genaamd, besluit een boek te gaan schrijven over de zwarte hulpen die voor het huishouden en de kinderen zorgen van blanke vrouwen. Het is niet makkelijk om hulpen te vinden die hun verhalen willen vertellen, maar Aibeleen is de eerste die de moed heeft. Minny is de tweede en wanneer een zwarte hulp onnodig achter de tralies beland volgen er meer. Het wordt een boek vol ontroerende verhalen, soms schokkend maar ook zeker met humor geschreven. De keukenmeidenroman is op een luchtige manier geschreven, maar heeft een sterk verhaal. Het leest als een trein en het is erg moeilijk om het weg te leggen. Het boek doet me denken aan de films North & South en Roots, waar racisme ook duidelijk een rol in speelt. De keukenmeidenroman zou ook zo verfilmd kunnen worden! Enige minpunten aan het boek vind ik toch echt de titel en de cover. Ik zie het toch als een afbreuk op dit ontzettend mooie boek. In Amerika heet het boek The Help. De uitgeverij had beter deze titel kunnen vertalen en het boek De Hulp kunnen noemen. Ook de cover vind ik slecht gekozen. Een blank meisje die de afwas doet? Het gaat juist om zwarte hulpen! Erg jammer dat de uitgeverij hier niet beter over na heeft gedacht, want het doet het boek geen eer aan…
1	Rose (Dhampier) beschermt Lissa Drogmir (Moroi) met haar leven. Zij is haar lijfwacht. Twee jaar geleden zijn ze ontsnapt aan de Academy Vampyrus. Een school voor Moroi en hun hoeders (Dhampiers). Vrouwelijke Dhampiers zijn er nauwelijks op school te vinden. In dat opzicht is Rose een enkeling. Omdat ze na 2 jaar worden gevonden in de buitenwereld en teruggebracht worden naar de Academie, krijgt Rose extra lessen. Dit omdat ze natuurlijk flink achterloopt bij haar jaargenoten. Haar mentor Dimitri is 7 jaar ouder maar wat is hij toch een lekker ding! Rose kan als een van de weinige hoeders in Lissa's "hoofd" kruipen als Lissa hele heftige emoties heeft. Dit kunnen de hoeders al eeuwenlang niet meer en het wordt dan ook als wonderlijk gezien. Als de school intriges hoog oplopen en Lissa's leven op het spel staat mag Rose laten zien wat ze waard is, en ze komt achter een geheim wat al 2 jaar verborgen bleef. Zijn vier sterren meer dan waard. Hoop dat deel twee IJskoud 5 sterren wordt. Ik laat mij in ieder geval graag meenemen in een totaal andere wereld.
1	Dit boek van Chantal van Mierlo leest lekker vlot. Coco moet toezien hoe haar bankrekening geplunderd wordt, haar facebook account gehackt en misbruikt, hoe haar computer en webcam van een afstand overgenomen worden. Kortom hoe een gestoorde Razvan haar leven met een paar muisklikken op z'n kop weet te zetten. De schrijfster probeert volgens mij niet alleen een goed verhaal met een actueel thema te schrijven, maar ook een onderliggende boodschap aan de lezer mee te geven. Een boek dat zeker ook "young adults" aan zal spreken.
1	Via een toegankelijke manier van schrijven, brengt de auteur de werking van de hersenen dichter bij de gewone mens. Een casusbespreking als uitgangspunt, waarna de schrijver mij meenam in de processen van de hersenen die te maken hadden met de casus. Dit onderbouwend met wetenschappelijk onderzoeksmateriaal wat ook goed leesbaar was. (absoluut geen droge kost). Door het lezen van dit boek stilgestaan bij de wonderlijke wereld van de hersenen en hoe deze invloed heeft op ons doen en laten. Een aanrader voor iedereen die geïnteresseerd is in hoe ons menselijk brein werkt bij al onze dagelijkse zaken zoals contact maken, leren en het maken van keuzes.
1	Dit boek vond ik eerst niet zo interessant, erger nog, ik wou het boek niet eens uitlezen. Toch heb ik het boek 5 sterren gegeven. Waarom? Omdat hij na het eerste gedeelte zo ongelooflijk goed werd! Het eerste deel is ietwat saai, het tweede deel is heel erg spannend en het derde deel van het boek is briljant! Ik wil niet te veel verklappen, dat zou echt zonde zijn, maar geef het niet op. Alex wordt ontvoerd, dat is het verhaal van het eerste deel van het boek, in deel 2 en 3 is er iets heel anders aan de hand. Vaag? Absoluut. Maar meer vertellen zou de verrassing bederven. Lees het nou maar gewoon.
1	Ik heb het luisterboek geluisterd fietsend door de polders langs de koeien een ervaring niet te beschrijven
1	De Engelse editie gelezen en zeer de moeite waard. Geweldige wereldbeschrijving en zeer origineel en intelligent verhaal.
1	Dit boek heeft me geraakt. Ik ben weer iets over de tweede wereld oorlog te weten gekomen wat ik eigenlijk nog niet wist. Hoewel er wat onwaarschijnlijkheden in het boek zitten was dit treurige en soms hartverscheurende boek zeker de moeite van het lezen waard.
1	Spannend, met een einde dat ik niet zag aankomen. En de epiloog/proloog aan het einde is er niet teveel aan, verklaart inderdaad alles.
1	.....de gehele serie is verreweg het belangrijkste werk van Stephen King. Het eerste deel loopt nog niet zo soepel (ook volgens SK zelf, toen net begonnen als schrijver) maar de 6 delen daarna zijn gewoon geweldig. Deze mix van een western in een parallel universum met een vleugje horror is zo briljant geschreven dat het echt te hopen is dat het van een verfilming gaat komen. Een absolute aanrader, deel 1 even doorbijten dus maar dan volgt de beloning......
1	Lekker boekje om zomaar even te lezen. Niets moeilijks volgens het principe jongen ontmoet meisje, ze maken ruzie, en ze komen weer bij elkaar... voila ...
1	Een boek dat je aanraakt en grijpt. Door de ik-vorm te gebruiken schept Emma een band met de lezer. De korte, soms kernachtige zinnen die ze gebruikt beschrijven goed de gevoelens en sfeer van het boek. Eén onbezonnen actie zet een achtbaan in werking die Ezra doet beseffen dat ze niet zo heel veel anders is dan haar vader die haar moeder verliet voor een andere vrouw.
1	Dit boek was echt zooooo spannend! Ik lees nie zo graag maar dit was echt een super boek.ER gebeurt van alles en het is nooit saai. Ook heel grappig en vol fantasie.
1	De rauwe werkelijkheid waar verdriet, pijn en angst zij aan zij gaan met humor en levenslust. Een boek als het leven, dat je met tranen in de ogen leest, het ene moment van verdriet, het andere moment met buikpijn van het lachen. Je krijgt het gevoel dat je ‘Griep’ goed kent, dat je met vriendinnen onder elkaar bent waar alles gezegd kan worden en waar niks gek is. En het is fijn geschreven, zo’n boek dat je niet weglegt om iedere avond 2 bladzijdes te lezen, maar het moet meteen uit. En omdat het zo vol humor en zelfspot zit, laat het je niet met een naar gevoel achter.
1	Het verhaal begint met: “Mijn moeder heeft de woorden gevonden.” Dat maakt direct nieuwsgierig naar dit verhaal. Het verhaal is eenvoudig maar toch ook een tikkeltje spannend, want wat is er op die zaterdagmiddag precies gebeurt. De moeder vertelt dat ze samen met haar broertje brood ging halen en ook nog van hun vader naar school moesten, waar de vader werkzaam was, om een brief te halen die hij was vergeten. Daar slaat het noodlot toe. “Was hij toen maar langsgekomen” en “Had het wel gemogen, was alles anders gegaan” zijn belangrijke zinnen maar veranderen het verhaal niet, want het loopt toch allemaal anders. Een verhaal met een boodschap waarbij Bram de hoofdrol speelt en zijn vader er stuk van is dat het allemaal anders is gelopen. Zijn zus voelt zich verantwoordelijk maar is het haar schuld wel? Een prachtige novelle die je keer op keer leest. De plaatjes in het boek passen er goed bij. Een echte aanrader wat mij betreft.
1	Wat een geweldig boek is dit! Van begin tot eind sleept het je mee in een maalstroom van gebeurtenissen en verwikkelingen waarvan ik daarna echt moest bijkomen. Heel goede plotwendingen en beschrijvingen van situaties welke de nodige research moeten hebben gekost. Simone was nooit beter, she nailed it! Hoop dat dit boek een mooie prijs wint.
1	Ondanks dat dit het derde deel is, was het heel goed te lezen zonder voorkennis, de personages worden rustig geïntroduceerd en voor je het weet heeft de moordzaak je in zijn greep. Ellen G. heeft een prettige vertelstijl waarin ze het verhaal voorop laat staan, de zinnen zijn over het algemeen kort (net als de hoofdstukken) en waar mogelijk gebruikt ze mooie (lokale) uitdrukkingen zoals ‘Eckkneipe’ waardoor je nog meer het gevoel hebt je in een ander land te bevinden. Dit is geen typisch Nederlandse thriller, alleen al doordat hij zich in andere landen afspeelt, maar ook qua verhaalstijl lijkt het meer op een Scandinavische thriller. De ontwikkelingen in Wolfgangs privéleven zijn interessant, maar hebben niet de overhand in het boek, de plot is de ster van het verhaal. Ook de sterke plotwendingen en de ‘valse’ aanwijzingen die worden geplaatst zijn goed gedaan. Ik vind Ellen G. echt een aanwinst voor het Nederlandse thrillergenre.
1	Wat een ontzettend mooi verhaal is dit. Ben al fan van haar vorige boeken, maar deze is geweldig. Eerwraak is ook best een gedurfd onderwerp vooral in deze tijd en ik ben verrast door de manier waarop het verhaal vertelt is. De wisselingen tussen heden en verleden vindt ik persoonlijk geweldig gevonden en laat het verhaal op het laatst mooi samen vloeien. Grote klasse. Het einde kwam voor mij als een enorme verrassing. Ik had wel een vermoeden maar dat was toch weer anders dan het werkelijk was. ik kijk uit naar de volgende van Linda Jansma!
1	De uren die we deelden is het eerste boek dat ik heb gelezen van deze Zuid-Koreaanse schrijfster. Eigenlijk wil ik nu meteen naar de boekwinkel om te zien of er nog meer boeken van haar vertaald zijn, zodat ik die ook meteen kan kopen. De uren die we deelden is het verhaal van Yu-jeong en Yun-Su. Yu-jeong, een rijke Koreaanse zangeres, wil niet meer verder leven na een traumatische gebeurtenis in haar jeugd. Ze heeft al drie keer een mislukte zelfmoordpoging gedaan. De tante van Yu-jeong, Monica, bezoekt gevangenen en vraagt Yu-jeong mee te gaan als ze de ter dood veroordeelde Yun-su bezoekt. Voor Yu-jeong is het de keus tussen meegaan of nog een maand in het ziekenhuis blijven voor therapie. Hoewel ze het totaal niet ziet zitten, gaat ze uit liefde voor haar tante toch mee naar de gevangene. Haar negatieve beeld van gevangenen en van mensen in het algemeen verandert totaal door de gesprekken die ze heeft met Yun-Su. Ze wil niet zomaar gesprekken voeren, maar echte gesprekken die er toe doen. Dit resulteert in interessante, bijna filosofische uiteenzettingen over het leven. Het boek wordt beurtelings beschreven door Yu-jeon en Yun-su. Langzaamaan ontvouwt zich het levensverhaal van deze twee mensen en je ontkomt er niet aan dat je bewondering en begrip voor beide bijzondere karakters krijgt. Ik vond het een indrukwekkend boek, heel mooi beschreven en ook wel heftig omdat ik me kan voorstellen dat dit in het “echte” leven ook kan gebeuren. Elk stuk verhaal van Yun-su wordt steeds voorafgegaan door prachtige gedachtes en spreuken van bijvoorbeeld Goethe, Dostojevski, maar ook Bob Dylan etc. De volgende spreuk, redelijk in het begin van het boek , zegt naar mijn idee alles: Als je iemand behandelt als een monster, wordt hij er een. Vijf sterren voor dit mooie boek.
1	ontroerend
1	Omdat ik uit de omgeving van Alkmaar kom, was dit verhaal zo herkenbaar qua plekken en locaties waar de personen zich begaven. Het is een superspannend boek met een verrassend plot. Ik ga zeker ook voor het volgende deel.
1	De proloog begint ontzettend heftig, ik moest 2x nadenken voor ik verder zou gaan lezen, maar ik koos ervoor om dit toch te doen. Geloof me, het is het waard! Als ik dit boek in de boekhandel zou hebben opgepakt, en de proloog zou hebben gelezen, denk ik niet dat ik dit boek gekocht zou hebben. Zeker niet omdat het geclassificeerd is als een YA. Maar wat ik ben ik blij dat ik dit boek gelezen heb! Zelden lees ik een boek wat mij zo van emotie naar emotie sleept en wat ik door MOET lezen. Zo heftig zelfs, dat ik dit boek binnen 4 uur uitgelezen had. Over de classificatie van het boek valt nog te twisten, ik zou het niet laten lezen aan iemand van 15/16, maar eerder aan een ouder iemand. Voor mij zou dit boek dan ook beter vallen onder New Adult dan Young Adult. Het boek kan ook voor diverse triggers zorgen bij mensen met menthal health issues, maar dit alles maakt het boek juist weer zo ontzettend sterk. Ik moest even bijkomen van het lezen (want ook ik werd getriggerd), maar de plottwists waren fenomenaal! Het boek is fast-paced en blijft je continu in zijn grip houden.
1	Ik heb Lieve dochter door Elizabeth Little gelezen, een erg goed boek, Amerikaanse thriller, veel actie maar ook humor. Op charlottesboeken.blogspot.com vind je de volledige recensie.
1	Een fijn- op rijm -kleuterprentenboek. Op iedere plaat zie je wel een deel , of de hele vriendelijke dino. Een herkenbaar thema, ieder kind wil wel een dier. Een meisje fantaseert over haar lievelingsdier: een dinosaurus. De platen spreken aan, de tekst rijmt. Dat leest lekker voor!. Er staan niet veel moeilijke woorden in, waardoor het geschikt is voor jongste kleuters. En de tekening met de drol is supergroot en mooi.
1	Het meisje in de trein is een heerlijke Thriller om 's avonds nog in bed te lezen. Je wordt meegesleept door de personen die elk hun kant van het verhaal vertellen. Met een prachtige plottwist op het einde, kon ik niet wachten tot ik het boek uit had! Een echte aanrader voor anderen!
1	Net uit. Zeer spannend, geloofwaardig en met diepgang. Een echte 'page-turner'! Met verrassende wendingen. Een aanbeveling.
1	Wat een aangrijpend boek! Soms moest ik het gewoon even wegleggen omdat ik niet verder kon lezen. Wat een impact heeft de keuze van de vader op dat gezin gehad en ik had ook diepe bewondering voor de moeder die dat ook allemaal toeliet. Op het einde heb ik het ook niet droog gehouden, ik zag het helemaal voor me. Een van de weinige keren dat ik een boek 5 sterren geef!
1	Dit boek lees je echt in 1x uit. Lekker makkelijk om te lezen. Het is een heerlijk boek voor tussendoor! Lekker voor op vakantie! Het blijft van begin tot eind boeien.
1	Het leugendagboek is een boek waarvan je steeds afvraagt en nu? Het verhaal gaat over een administratief medewerkster die vriendin wordt met de nieuwe lerares muziek. Kort daarna verandert haar leven dramatisch. Haar zoons gedrag verandert, het leven met haar man blijkt niet zo rooskleurig te zijn als de buitenwereld denkt. Hierna wordt haar vriendin vermoord gevonden en haar zoon gearresteerd. Een boek met vele kanten en waard om te worden gelezen.
1	Knap hoe Harari zo'n rijkdom aan wetenschappelijke en theoretische inzichten op een heldere en amusante manier weet samen te vatten. Hier en daar is het wat subjectief en provocerend, maar dat is ook nodig om het voor een breed publiek toegankelijk te houden.
1	Een heerlijk tussendoortje waar ik van genoten heb. Lekkere vlotte schrijfstijl van deze auteur. Ik heb inmiddels al menig boek van haar gelezen,
1	Een nogal domme en wereldvreemde Portugese historicus en cryptoanalist (hij heeft een jaar nodig om een anagram van 9 letters op te lossen) wordt ontboden in Iran om een mysterieuze code te ontcijferen. Het blijkt om een geheim document van Albert Einstein te gaan. Men vermoedt een formule voor de ontwikkeling van goedkope kernbommen. Zowel de geheime dient van Iran als de CIA houden hem in de gaten. Gaandeweg ontmoet hij diverse leermeesters die hem natuurwetenschappelijke kennis en theorieën onthullen waarbij het ontstaan van het universum en het bestaan van God centraal komen te staan. De gelijkenis met De Celestijnse Belofte dringt zich op. Het verhaal begint heel boeiend en met een razend tempo waarbij je het boek niet weg kunt leggen. De 550 pagina's laten zich snel lezen. Als in de tweede helft de filosofische lessen de overhand krijgen wordt het avontuur en daarmee de vaart een stuk minder. Voor veel lezers zullen de hypotheses abracadabra zijn. Het bewijs voor het bestaan van God, het doel van dit boek, is op zijn minst aanvechtbaar. Sommigen vinden dit boek beter dan De Da Vinci code van Dan Brown. Het moge zo zijn dat de theorieën wetenschappelijke grondslagen hebben, maar het dragende verhaal zelf is uiteindelijk minder spannend en minder verfilmbaar dan De Da Vinci code.
1	Fiona, in koelen bloede is een boek dat de meeste thrillerliefhebbers waarschijnlijk met plezier zullen lezen. Het is een lekkere actiethriller met ook een groot aantal psychologische en zeker humoristische kanten er aan. De onverwachtheid is misschien wel het mooiste ervan. Dit is een thriller die de vier sterren zeker waard is!
1	In het begin vond ik het wat moeilijk om me in het verhaal te vinden en me in Percy te kunnen verplaatsen. Maar gaandeweg lukte het me en leerde ik de personages en de ingewikkelde situatie waar ze in zaten kennen. Ik vond het een leuk en best goed bedacht verhaal. Ook was het leerzaam, er stonden veel dingen in over de Griekse mythologie en dat vind ik persoonlijk best interessant. Ik ben benieuwd hoe het verhaal verder zal gaan!
1	Vanaf het begin duik je in het boek en wordt je meegezogen in de wonderlijke wereld en gedachtenspinsels van de hoofdpersoon. In één ruk uitgelezen in volle bewondering voor de schrijver die in het bezit moet zijn van een ongebreidelde fantasie tezamen met de kunst deze te kanaliseren in een aansluitende reeks van aandacht en jacht naar de alles onthullende verrassende ontknoping. Een boek dat pas kan worden neergelegd als de laatste bladzijde is gelezen.
1	Het labyrint van water van Eric Frattini is uit en ik vond het een erg mooi spannend en boeiend boek. eerst dacht ik een kloon van Davincicode te gaan lezen (daar moest ik doorheen worstelen )maar dit boek heeft me zeker aangenaam verrast.
1	Schrijfstijl doet me denken aan Robert Goddard, waar ik een groot fan van ben. Wel mogen voor mij de zinnen wat compacter, en niet zoveel bijvoeglijke naamwoorden erbij. Werkelijk elke gebeurtenis of handeling wordt verklaard vanuit het karakter of verleden van desbetreffende persoon. Was mijn eerste boek van Lemaitre, maar zeker niet de laatste.
1	Op een leuke en prettige manier meer te weten gekomen over een stukje Nederlandsche geschiedenis. De spanning van het verhaal varieert, in begin nam spanning wel toe, maar naarmate verhaal vorderde, nam de spanning wat af. Schrijfstijl vrij gemakkelijk en toegankelijk. De twee verhaallijnen zijn duidelijk van elkaar gescheiden via een ander lettertype. De gegeven informatie nodigt uit om langer stil te staan bij het landschap van de Beemster.
1	Een nieuwe schrijver voor de Nederlands markt. In Noorwegen (woonplaatst van de auteur) is het boek schijndood een bestseller. Het is het eerste deel van een serie van boeken, waarvan ik aanneem dat Henning Juul de hoofdrol speelt. De schrijfstijl is zeer aangenaam, korte duidelijke zinnen en korte min of meer afgeronde hoofdstukken. De spanningsopbouw is, na een wat traag begin, heel goed en de plot gewoon weg geweldig. Ik verwacht dat in de verdere delen het nog meer genieten wordt, aangezien de hoofdrolspeler dan al bekend is en nog meer uitgediept kan worden. Het onbekende van de hoofdrolsspeler in dit eerste deel is voor mij de voornaamste reden dat ik het begin een beetje traag op gang vond komen.
1	Wat een mooi boek. Ik vind het jammer dat ik dit boek als kind niet gelezen heb. Geweldig goed geschreven en het spreekt tot de verbeelding. Ik denk dat dit boek ook bij kinderen wat angst kan weghalen over wat er na de dood met je kan gebeuren.
1	Ik moest wennen aan de gekke wezens die in dit boek zomaar als een vanzelfsprekendheid voorkwamen. Ik zou het zelf niet goed kunnen schrijven en dacht er ook niet zo van te houden. Toch slikte ik het allemaal, omdat het sterk in elkaar stak. De opbouw is mooi en Feyre komt als hoofdpersonage goed binnen. Mooi ook hoe een familie zoveel kanten kan hebben en hoe je langzaam leert hoe het bij haar in elkaar steekt. Ik ben heel benieuwd hoe de liefde zich verder gaat ontwikkelen en hoe de spanning opnieuw opgevoerd gaat worden in deel twee.
1	Drie jaar gewacht op het zesde deel met Sebastian Bergman in de hoofdrol! Maar, hij is terug en hoe. Even irritant en innemend als voorheen. Niets is voorspelbaar in deze serie. Groot pluspunt, er komt nog een deel. Ik kijk er al weer naar uit.
1	Dit is het tweede boek van Santa Montefiore wat ik heb gelezen. Het vlinderkistje was de eerste. Dit blijft toch haar beste. Mooie beschrijvingen van landschappen en genoeg spanning en romantiek zodat het blijft boeien. En een heel ander einde dan je zelf verwacht. Kortom: LEZEN!
1	Verboden verleden is een spannende thriller. Het verhaal bestaat uit twee verhaallijnen, de eerste is het leven gezien vanuit het perspectief van de moordenaar die gaande weg veranderd in een lustmoordenaar, de tweede is het heden en het leven van Ariane. Hiermee heeft Isa Maron twee prima verhaallijnen neergezet. Het verhaal is spannend van de eerste tot de laatste bladzijde. De prettige schrijfstijl en de korte hoofdstukjes maken dat je dit spannende boek in no-time uit hebt. Wel één waarschuwing, als je aan dit boek begint is stoppen onmogelijk. Je moet en zal het in één ruk uitlezen
1	Dit boek, dat ik bij toeval heb ontdekt, is mij buitengewoon goed bevallen. Het is het enige boek in dit genre dat door mij tweemaal is gelezen. Wederom met dezelfde intensie.
1	In eerste instantie was ik teleurgesteld dat het boek geen opvolger was van Zwaar beproefd! en het niet meer over Ruben en Isa ging. Dat is ook de reden dat ik het boek even heb kunnen laten liggen, totdat ik van alle kanten zeer positieve reakties las. Chantal van Gastel heeft zichzelf weer overtroffen en een chicklit neergezet van zeer hoog niveau! Wat dat betreft kan ze aansluiten in het rijtje van de toppers, Sophie Kinsella en Jill Mansell. In Geknipt voor jou worden de hoofdstukken steeds afgewisseld tussen Frank en Hannah wat ik als prettig ervaren heb. Ik vond de mailwisseling die steeds in het boek terug kwam ontzettend leuk om te lezen. De liefde tussen Frank en Hannah spat ervan af. Voor alle liefhebbers van chicklit is Geknipt voor jou een absolute must read!
1	Dit boek was gewoon zalig om te lezen. Prachtig vervolg van “Voor jou” en “ Een leven na jou”. En van mij mag er echt nog wel een vervolg komen op dit boek.
1	Ik heb nog een paar exemplaren van dit boekje van Peter voor degene die het boekje heel graag wil hebben. Stuur een mailtje naar nelleke@pinc.nl
1	Na zo'n 20 jaar weer het boek te hebben herlezen, merk ik tot mij verbazing dat het me nog steeds heel sterk aanspreekt. Zonder twijfel is dit het boek dat mij van alle boeken het meest heeft beïnvloed in mijn denken en leven. Het is een boek waarin Camus de zinloosheid van alles koppelt aan het gegeven leven (de paradox van het absurde) en probeert al schrijvende te onderzoeken of het mogelijk is het gehele leven met deze 'waarheid' te leven, waarbij nooit wordt berust, maar altijd wordt gestreden tegen deze paradox, waarvan echter vaststaat dat het niet op te lossen is.
1	Spannend vanaf de eerste pagina. Dit boek leest als een trein en bevat geen woord teveel. De auteur beschrijft de karakters, de omgeving en de gebeurtenissen op een wijze waardoor de lezer zich midden in het verhaal waant. Heftige gebeurtenissen worden op een geloofwaardige manier neergezet. Kortom, een aanrader!
1	Ik heb het boek in 2006 al gelezen en toen in één adem uitgelezen. Wat een verhaal! En ik zal nooit meer iets zeggen in de trant van: mijn.... medemens. Hoe Karin Spaink daarover verhaalt, drukt je wel met de neus op de feiten: de onbewuste zelfgenoegzaamheid die uit dat woord "medemens" spreekt, was voor mij een echte eye-opener.
1	Dit is echt een super spannend boek! Ik heb meerdere malen mijn ramen en deuren gecheckt of ze wel dicht zaten. Elk boek wat ik tot nu toe van deze schrijver heb gelezen is super spannend!
1	Dit boek gaat over een meisje dat uit een achterstandssituatie komt, maar wel buitengewoon slim is. De schrijfster/lerares ontfermt zich (te veel?) over het meisje. Ze zorgt dat ze goede scholing krijgt en wat beter wordt verzorgd. Na 5 maanden vertrekt de schrijfster/lerares weer om Sheila na een aantal jaar pas weer tegen te komen. Er wordt weer een band opgebouwd, waarbij Sheila de schrijfster wel verwijt dat ze haar ook in de steek heeft gelaten het als haar moeder. De schrijfster probeert ook over het meisje te 'moederen' maar dat laat Sheila toch niet toe. Op zich een mooi boek en een mooi verhaal maar ik kon me ook wel een klein beetje ergeren aan de schrijfster. Die was er wel erg van overtuigd dat ze wel wist hoe ze met Sheila moest omgaan, en ik vond ook dat ze Sheila soms wel een beetje claimde, alsof het haar eigen dochter was.
1	Ik vond het een topboek tot ergens in het midden; het eerste deel vond ik fantastisch goed geschreven tot het begon wat weg te hebben van een goedkope slasher-film. Uiteindelijk wel nog leuk dat de schrijver een open einde geeft aan het boek, we weten dus niet als het nu positief zal uitdraaien of niet. Op zich toch wel een aanrader voor een boekje tussendoor.
1	Je waant je werkelijk in Italie en krijgt spontaan trek in pizza's en cappuccino's. Het is spannend opgebouwd en komt tot een goede climax, hoewel het al halverwege het boek duidelijk is hoe de vork in de steel zit. De onthulling van de dader en de reden waren dan ook niet verrassend. Wat mij in het begin een beetje in verwarring bracht was het tijdstempel. De openingsscene speelt zich af in 1986, wat Giorgio 39 maakt op het moment dat de tijdlijn van Sanne en Wessel zich afspeelt (ervan uitgaande dat het in de tegenwoordige tijd plaatsvindt). De manier waarop Giorgio beschreven wordt, komt hij mij eerder voor als een twintiger, waardoor ik even ging twijfelen of het openingsstukje echt over hem ging of over zijn vader. Gaandeweg viel het op zijn plaats, maar het klopte niet helemaal bij het beeld dat ik van het personage kreeg. De scene in de trein op weg naar Nederland, met de jongen met het petje en het meisje had mijn inziens meer uit gehaald kunnen worden. Ik had verwacht dat er wel een diefstal zou plaatsvinden of dat er juist iets geplant zou worden in de tas van Wessel, maar dit bleef uit en maakte heel de introductie van die twee wat overbodig. Maar alles bij elkaar was het een zeer makkelijk leesbaar boek, dat uitstekend geschikt is voor een luie zomerdag aan het zwembad. En nu benieuwd hoe Wessel het nieuws opvat dat hij in de laatste regel krijgt...
1	Spoorloos is mijn eerste ervaring met Coben en stelt zeker niet teleur! Ik lees veel thrillers en weet meestal al snel wie wat gedaan heeft, maar dit boek blijft spannend tot de laatste letter! De verhaallijnen in het boek zijn perfect uitgewerkt en net als je denkt dat je weet hoe de vork in de steel zit, is het toch weer anders....Superspannend!
1	Een wat ouder boek van Charles Den Tex maar niet minder goed! De zoon van een rijke multinational wordt door het plotselinge overlijden van zijn vader in ene de directeur van dit imperium. Gaandeweg blijkt dat er van alles mis is en niets is wat het lijkt of had moeten zijn. Benieuwd naar hoe het gaat eindigen............
1	Na een wat lange inleiding komt het verhaal goed op gang. Het is niet zo dat ik op het puntje van mijn stoel zat van de spanning maar het was wel heel boeiend, en ik was voordurend nieuwsgierig naar de verdere ontwikkelingen. Prettige schrijfstijl waarbij het verhaal is ingedeeld in korte hoofdstukken waarboven staat over wie het in het betreffende hoofdstuk voornamelijk gaat. Ik ben heel benieuwd naar het volgende deel.
1	Één ding is zeker: Jón Kalman Stefánsson gaat niet de aanmoedigingsprijs van de IJslandse VVV krijgen. Maar wat een geweldig boek vol lyrisch slingerende zinnen schreef hij weer. De storm giert je vanaf de eerste bladzijden om de oren. Het lavagruis knerpt onder je voeten. En dan al die ongemakkelijke familieverhoudingen en gefnuikte huwelijken. Emotioneel volkje die IJslanders.
1	Echt, dit is een prachtig boek. Er staan hele mooie beschrijvingen in van Alaska in de winter met lange nachten. Ook de personages zijn interessant, met die twee agressieve vrienden van weleer. Maar ik begrijp niet waarom ze uit moorden gaan. Ik zie geen duidelijk motief voor wraak, of vergelding. Misschien heb ik de hele clou van het boek gemist, maar ondanks dat zeker genoten.
1	De franse slag is een heerlijk boek om te lezen. Spanning romantiek en een grote vleug humor. Mijn humor omdat het Zoutendijk humor is. Het speelt zich af in Den Haag en Frankrijk. Mijn geboorteplaats en mijn favoriete land. Wat moest ik anders dan dit boek kopen en lezen. Maar ook voor lezers die hier geen band mee hebben is het een leuk en gezellig boek! Ik kijk uit naar het vervolg. Een aanrader dus.
1	De kaft met daarop de vermelding dat het tot thrillerdebuut van het jaar is verkozen in Zweden maakt dat de verwachtingen hoog gespannen zijn. Want er wordt heel wat moois geschreven daar. Het heeft zeker voor een groot deel aan die verwachtingen voldaan. Het heeft voor mij die typische Scandinavische sfeer, de diepgang van de karakters en de maatschappelijke betrokkenheid die je vaak terug vindt in Scandinavische thrillers. Ze bieden over het algemeen net iets meer diepgang dan hun Amerikaanse tegenhangers. Deze keer waren die verwachtingen nog hoger omdat de schrijfster psychologie doceert. Aan deze verwachtingen is ruimschoots voldaan. Het boek leest lekker weg en het plot en het verhaal kloppen gewoon. Het enige waar het niet aan heeft voldaan voor mij is de spanning. Die is niet zoals verwacht. Als er staat dat het een debuutprijs heeft gewonnen voor beste thriller dan kan ik dat toch niet helemaal plaatsen. Maar dat gezegd hebbende heb ik toch gewoon genoten van het boek en raad ik het ook zeker aan. Vooral als je van echte personages houdt. Daarnaast ik wil ook zeker weten hoe het met Charlie verder gaat. De schrijfster heeft een ijzersterk hoofdpersonage neergezet en dat is wel heel knap voor een debuut, want zo weet je toch lezers aan je te binden. En die spanning zou zomaar in een volgend deel wel meer naar voren kunnen komen. Schrijven kan ze in ieder geval!
1	Bijzonder boek, misschien iets te langdradig maar toch blijf je lezen omdat je wil weten wat er gaat gebeuren.
1	Het verhaal is een heel laagdrempelige manier om wereldproblemen als de vluchtelingenproblematiek, eenzaamheid en discriminatie op kleutermaat voor te stellen. De kleurrijke tekeningen zijn een sterk contrast met de eerder onheilspellende donkere coverafbeelding en vullen het verhaal verder aan en vertellen meer dan wat je in de tekst kan lezen. Daarom is het ook een leuk boek om met je kind op schoot vanuit zichzelf te laten vertellen wat het ziet, of wat het zich daarbij kan voorstellen. Het merendeel van de illustraties is van een aantal leuke details voorzien, waardoor je makkelijk het verhaal verder kan opbouwen dan wat de auteur tekstueel aanbiedt. Het boek omvat een heel actueel verhaal en kan als uiterst toegankelijk werkinstrument worden ingezet om met de kinderen in gesprek te gaan. De eigenaardige combinatie van krokodillen en muizen, toont aan hoe iedereen ook in ongewone samenlevingsvormen een plaats op de wereld kan vinden en tot zijn recht kan komen. Een verdienstelijke poging om moeilijke thema’s voor jonge kinderen bespreekbaar te maken, al mocht verhaal best nog wat langer zijn.
1	Niet alleen een troostrijk boek voor iedereen die op de een of andere manier te maken heeft met de gevolgen van niet-aangeboren hersenletsel (NAH). Wie geen weet heeft hierover, kan zich met dit boek eindelijk een beeld vormen van hoe het moet zijn en zich helemaal inleven in de situatie om een partner te hebben met NAH. Of misschien iemand anders uit je omgeving. Uit het dagboek van een Onbestorven Weduwe is bovendien nog onderhoudend ook. De leuke korte stukjes nemen je mee en houden je tot het einde geboeid. Je kan niet stoppen met lezen. Een echte aanrader dus.
1	Weer een superboek van een steengoede schrijver. Het eerste losstaande verhaal van deze schrijver, en meteen een goede. Het verhaal wordt tot in de puntjes uitgewerkt, en blijft je verrassen. De personages zijn origineel neergezet, goed uitgewerkt en je kunt goed met ze meeleven. De schrijfstijl leidt tot beeltenis in je gedachten. Ik kon alles perfect voor me zien. En dan kan ik me goed inleven. Dat is heel lekker bij een boek. Het plot zie je ook echt niet aankomen tot het eind. Erg goed bedacht! Alle ingredienten bij elkaar voor een spannende thriller. Deze schrijver mag doorgaan met schrijven. Jammer overigens dat dit losstaand boek geen vervolg krijgt, want ik ben toch wel erg nieuwsgierig geworden naar Cab Bolton. Hij blijft wat mysterieus, maar dat past bij het verhaal. Aanrader!
1	Dit boekje riep direct vraagtekens op en besloot het niet te gaan lezen. Echter het boekje bleef intrigeren en toch ter hand genomen. Wat een geluk! Want het is echt iets aparts. De gehele vormgeving is creatief en hoe het verhaal zich tussen de foto's heen beweegt, is echt leuk bedacht. Inhoud is pakkend, meegenomen worden in een familiegeschiedenis, waarin vrij veel verteld wordt in een korte tijd. Via de foto's zelfs mee mogen kijken met wat bijna privé lijkt.
1	Tannie Maria, een vrouw van middelbare leeftijd is de hoofdpersoon van het boek recepten voor moord en liefde. Ze houdt van etem en recepten schrijven voor de plaatselijke krant. Een aantal thema's staat centraal in het boek. Het boek begint een beetje alledaags. Naderhand begin er vaart in het boek te komen. Het leek eerst alsof er zomaar een verhaal op je afkomt. Maar als bij hoofdstuk 5 bent maak je steeds beter kennis met de leuke schrijfstijl van de auteur. Ik had het verhaal iets anders verwacht maar voor een debuut vind ik dit verhaal zeker wel geslaagd. Alleen wat ik jammer vind is dat het verhaal wat mij betreft iets ingekort kon worden. Sommige dingen gaan best langzaam. Ik geef het boek 4 sterren in plaats van 5 heb lang getwijfeld. Het neigt net niet naar 5 sterren. Wel een prachtig zomerboek.
1	Ik vond het een heel leuk boek met veel fantasie en ik zat meteen al bij de eerste paar zinnen helemaal in het boek. Het is een echt jongens en meisjes boek. In het boek stonden veel leuke namen. Jammer dat het fluitje kapot is en wie is de grote Vorssel? Ik hoop echt dat er een deel 2 komt. Groeten Nick (11 jaar)
1	Ik vind het boek helemaal geweldig, de beste crime triller die ik tot nu heb gelezen. Goed opgebouwd, leuk verhaal, duidelijk beschreven. Je leeft je aardig in het boek in door de goede beschrijving van de personages.
1	Goed
1	Ontroering is toch wat er blijft hangen na het lezen van dit boek. Ik heb me geërgerd aan de vader; ik heb ook dingen herkend: Oh, wij toch niet de enige familie waar dingen zo gingen. Ondanks de moeilijke band tussen vader en zoon is het toch juist een boek over die band.
1	Als hoogsensitief persoon was dit boek één en al herkenning voor mij. Het boek geeft een duidelijk beeld van hoogsensitiviteit en hoe je dit als kracht kan gebruiken. Uiteraard raken veel (hoogsensitieve) mensen zo nu en dan overprikkeld. In het boek staan veel tips en adviezen om met overprikkeling om te gaan, en nog beter, om overprikkeling te voorkomen. Het boek is erg overzichtelijk en heeft een duidelijke opbouw. De vele praktijkvoorbeelden zijn erg herkenbaar en de korte teksten/uitspraken hebben mij erg aan het denken gezet. Ieder hoofdstuk gaat in op één van de belangrijke terreinen van het leven, waardoor je ook gemakkelijk alleen dat stuk kan lezen dat jou aanspreekt of wat op dat moment belangrijk is in je leven. Het hoofdstuk wordt steeds afgesloten met EHBO (Eerste Hulp Bij Overprikkeling), praktische tips die je direct kan toepassen in de praktijk. Ik vind het een erg waardevol en fijn boek! Het leest prettig weg en heeft mij veel handvatten gegeven om met mijn hoogsensitiviteit en overprikkeling om te gaan. Ik zou dit boek niet alleen aan iedereen die (vermoedelijk) hoogsensitief is aanraden, maar ook aan iedereen die iemand kent die hoogsensitief is. Door het lezen van dit boek zullen zij ongetwijfeld meer begrip en waardering krijgen voor hoogsensitieve mensen.
1	Na "de onschuldige magiër" een waardig vervolg! Ook dit boek is smullen!
1	Van het begin tot het einde weet dit boek mij aan het lachen te maken. Oké, het onderwerp is wel erg luchthartig en de teksten zijn bepaald niet diepgaand, maar het is toch wel lachen.
1	This is an incredibly rich book, both in style and content. There is just so much depth in each character and setting, in each tale that is told, that one reading isn’t nearly enough to grasp everything. I already look forward to rereading this book again and again.
1	Bente voormalig Fotomodel heeft de ziekte van Korsakov en is nog 35 jaar en woont in de Berkelaar(verzorgingshuis) het leven gaat grote deels langs haar heen maar heeft af en toe heldere momenten.Haar zuster Floor(gescheiden en in de 40) is bewindvoerder van haar jongere zus Bente. Floor is overspannen thuis en daardoor vrij labiel maar de labiele vrouw word naarmate de problemen groter worden een al sterkere vrouw. Dit wil zij voor haar dochter Kim, Kim is best wel verwend en heeft een eigen bedrijf. Haar bedrijf begint aardig te lopen maar maakt nog geen winst en daardoor wil Kim geld lenen van haar moeder van het geld van de rijke Bente, want die mist het niet en geeft haar lucht om haar bedrijf tot een succes te brengen. De relatie van Floor en Kim is niet heel goed en doordat Floor Kim heel erg verwent heeft durft zij ook niets te vragen aan Kim maar doordat Kim geld wil lenen durft Floor wel te vragen. Het boek is in 3 delen opgedeeld. Deel 1 en 2 zijn minimalistisch geschreven waardoor je fantasie op scherp gezet en deel 3 zette de puntjes op de i. Ook is het verhaal heel actueel door de vele drank en drugsinname in deze maatschappij. Voor mij schuurde het verhaal wat mij ook nieuwsgierig maakte en daardoor heel psychologisch. Ik heb het met veel plezier gelezen en vind het een geslaagd verhaal.
1	Blij dat ik niet alles wat ik heb gelezen ook in het echt heb moeten aan schouwen, werd af en toe gewoon een beetje misselijk. Enorm genoten van het verhaal en de schrijfstijl. Zeer korte hoofdstukken, veel behoefte om verder te lezen, wat mij betreft een aanrader, maarja meningen verschillen.
1	Na in het verleden een beetje teveel Nicci French boeken te hebben gelezen wilde ik toch wel weer eens een boek proberen. In dit eerste deel uit een nieuwe serie van 8 boeken maken we kennis met Frieda Klein. Het is dan ook weer een goed boek zoals je mag verwachten van Nicci French. De personages worden goed uitgewerkt. Je kan je al snel inleven in het leven van Frieda Klein. Met de spanning zit het ook wel goed. Het boek begint met een introductie van de personages. Daarna loopt de spanning al snel op, om vervolgens te eindigen met een zinderende ontknoping. Een boek dat je dan ook in één adem uitleest en ongetwijfeld smaakt naar meer.
1	Over het eroderende effect van Noord-Koreaanse staatspropaganda en de continue aanwezigheid van de dictatoriale macht op het besef van de eigen individualiteit. In alles wat mensen doen en laten zitten de sporen van het regime verscholen. Het schetst hiermee een ontluisterend beeld van de diepe eenzaamheid van het hoofdpersonage wanneer het besef komt dat menselijke identiteiten in zijn land geconstrueerd worden op basis van de absolute willekeur van dit corrupte regime. Het werk laat zien hoe ver indoctrinatie ingrijpt op hoe een kijk op de wereld ontstaat en hoe pijnlijk het moet zijn als dat opgebouwde wereldbeeld barstjes gaat vertonen.
1	Een van de beste (zoniet de beste)boeken die ik in 2017 voorgeschoteld heb gekregen. Subliem,en dat voor een auteur die me totaal onbekend was.
1	Dit boek is pure klasse. Voor een niet-Belgische schrijver zo'n dijk van een boek schrijven dat zich in België afspeelt is niet evident maar het eindresultaat is gewoon verbluffend. Royle slaagt erin om België raak te typeren en de sfeer wonderwel te vatten. De stijl is buitengewoon goed (denken we maar even aan de wisselende vertelstandpunten) en het verhaal meeslepend. Gewoon een pareltje en ik raad iedereen aan dit boek te lezen!!!
1	Ik had de clou van het verhaal ook al vrij snel door. Maar de manier waarop Santa Montefiore schrijft, gedetailleerde beschrijvingen van huizen, natuur en maaltijden en een vleugje spiritualiteit, ik houd ervan!
1	Ook deze vond ik af en toe een beetje te gruwelijk, maar wel weer in razend tempo uitgelezen. Dus wel een vlotte schrijfstijl en nieuwsgierig-makend plot. Het begint wel te irriteren dat er nog steeds zo weinig duidelijk is over de plannen van mr Oz, het wordt wel tijd voor een ontknoping, vind ik nu aan het eind van boek 2 al. Ben dus wel bang dat dat me iets te lang uitgerekt wordt.
1	Ik heb genoten. Het verhaal op zich is niet zo veel, gewoon het dagelijkse leven van een leerkracht. Maar het is zo mooi geschreven!
1	David Granger is Vietnamveteraan en heeft tijdens de oorlog en erna het nodige meegemaakt. Hij bekijkt zichzelf, zijn omgeving en de wereld op zijn eigen unieke manier. Hij vertelt zijn verhaal heerlijk eerlijk, (af en toe wat grof) en het leest makkelijk weg. Gaandeweg kom je steeds meer te weten over wat er zich precies heeft afgespeeld in het leven van David en valt alles op zijn plaats. Een origineel verhaal waardoor je zelf ook aan het denken wordt gezet!
1	Wat een einde, in een teug gelezen. En nu terugkijkend naar de reeks Noordzee Moorden. Wat een reeks met zoveel liefde geschreven. Herkenbaar, prachtige karakters de sfeer zo voelbaar. Een vraag, verzoek aan Isa, ga door met Kyra, Maud, Tom, Niels en alle andere hoofdpersonen. Ik ben van ze gaan houden. Maak een nieuwe serie, IJsselmeer, Zuiderzee of desnoods Vinkeveense Plassen Moorden.. Maar dan met deze hoofdpersonen. Please?
1	Was weer een erg spannend boek,binnenkort het volgende boek van Lisa maar lezen!
1	Door de vele positieve reacties ben ik dit boek gaan lezen. Het boek is zeker niet tegengevallen. Een spannende psychologische thriller tot het einde. Ik wist net als de hoofdpersoon op een gegeven moment niet meer wat de werkelijkheid was en wat fictie. De ontknoping is verrassend. Dat smaakt naar meer boeken van Fitzek.
1	Mijn eerste boek van 2018 is direct een heftig en dramatisch liefdesverhaal. Het is voor mij een re-read. De film heb ik ook gezien (met Emilia Clarke en Sam Claflin). Beiden weten me nog steeds te raken. Ik weet niet wat ik precies allemaal over dit boek kan vertellen, behalve dat je er zeker emotioneel van gaat worden. Het boek gaat nogal over een gevoelig onderwerp, het recht om je eigen leven te eindigen. Over dit onderwerp zijn natuurlijk al vele discussies geweest en ik denk dat er ook nog velen zullen volgen. Ik ben eigenlijk niet van plan om zo’n discussie te beginnen, ook al denk ik niet dat dit soort zaken zo zwart-wit zijn, als soms wordt gedacht. Dat komt ook heel erg in dit boek naar voren. Je leest in dit boek duidelijk dat er verschillende kanten aan zo’n verhaal zitten. Ik ben eigenlijk wel blij dat Jojo Moyes het boek zo heeft geschreven. Volgens mij had je het verhaal ook bijna niet beter kunnen verwoorden. Achterin het boek staat ook een interview met haar. Wat een extra kijk aan dit verhaal geeft. Ik moet ook eerlijk toegeven dat ik dol ben op de personages in dit boek. Sommige wat minder dan anderen, zoals Patrick en Meneer en Mevrouw Traynor, maar ik begrijp ze dan wel weer. Lou is vanaf het begin al mijn favoriete personage. Dit komt waarschijnlijk doordat ik delen van haar in mezelf herken, behalve dan haar kledingstijl. Will vind ik ook een leuk personage. Ik vind hem vooral leuk samen met Lou. Het is mooi om te lezen hoe hij Lou steeds weer uitdaagt om meer van haar leven te maken. Je hoopt eigenlijk dat het verhaal anders eindigt dan het eindigt. Ook al zou het boek dan niet de werking, de kracht hebben gehad, die het nu heeft. Het is een mooi en verdrietig boek. Er zijn momenten dat ik toch een glimlach op mijn gezicht had, maar er zijn ook momenten dat ik de tranen in mijn ogen had staan. Ik denk wel dat dit een boek is, die de moeite waard is om gelezen te worden. Het gaat niet alleen over de dood en het recht om dat zelf te bepalen, maar ook over de wil om te leven, om je leven zo vol te leven als maar mogelijk is. Leef dapper en verleg je grenzen.
1	Ik heb dit boek met plezier gelezen. Het is een humoristisch boek met een onverwacht einde, daar bedoel ik het abrupte einde mee. Leuk voor tussendoor.
1	Het is een kinderboek, maar dat valt eigenlijk niet op. Het leest lekker weg. Het gaat over een magische bol en drie vriendinnen. Ik ben benieuwd naar deel 2.
1	Wat een heerlijk boek. Maria Genova heeft zowel in het Oosten als in het Westen geleefd, en dus zowel het communisme als het kapitalisme meegemaakt. In dit boek vertelt ze op een heerlijk verhalende wijze over haar ervaringen en observaties. Hoewel het strikt genomen over geschiedenis en politiek gaat, is het absoluut geen droge kost. Het leest lekker weg en het boek staat vol met grappen en moppen over zowel het oosten als het westen. Aangezien de meesten van ons alleen maar in het westen geleefd hebben, zou dit boek verplichte kost moeten zijn voor iedereen, en ik weet zeker dat iedereen dit boek met veel plezier zal lezen en er ook nog eens wat van zal leren!
1	Met ‘Het huis aan de rand van de hemel’ heeft debutant Bettina Storks een prachtige roman afgeleverd. Hoofdpersoon is Lizzy Tanner, gelukkig met echtgenoot Tom en dochtertje Thea als haar opa haar op zijn sterfbed vraagt om te zorgen voor gerechtigheid. Zij stort zich vol overgave op deze taak, zonder te vermoeden welke verstrekkende gevolgen dit zal hebben voor haar persoonlijke leven en voor de mensen die zij lief heeft. Alles blijkt terug te voeren zijn tot de periode rond de Tweede Wereldoorlog waarin er dingen zijn gebeurd die haar familie liever verborgen zou willen houden. Storks beschrijft afwisselend het heden en het verleden en stukje bij beetje wordt duidelijk wat er voorgevallen is. Je kan niet anders dan met Lizzy mee leven en haar in je hart sluiten. Gedurende het verhaal groeit zij van een jonge, nogal gemakzuchtige vrouw uit tot een sociaal betrokken vrouw die ervoor zorgt dat er recht wordt gedaan zonder haar eigen geluk voorop te stellen. Bettina Storks heeft een uitermate plezierige schrijfstijl, waardoor je door het boek heenvliegt. Een bijzonder verhaal over een, zeker in Duitsland, nog heel beladen onderwerp als de Tweede Oorlog en de Jodenvervolging. Een aanrader!
1	Ik heb echt genoten van dit boek. Jamie Watson en Charlotte Holmes zijn goed uitewerkte personages. De manier waarop ze elkaar ontmoeten, het mysterie waar ze zich in bevinden.. Het is een echt Sherlock verhaal in een Young Adult jasje.
1	Ik heb zolang moeten wachten op dit boek en dit overtreft mijn verwachtingen! Het boek is zo spannend en het is zo verslavend. Ik kan niet stoppen met lezen van dit boek. Dit geldt voor de hele serie trouwens!
1	De samenwerking tussen Hess en Thulin loopt in het begin niet zo soepel. Toch zijn ze veroordeeld tot elkaar wanneer er een seriemoordenaar actief blijkt te zijn, die bij moeders hun handen afzaagt.en later vermoord. En wat is de rol van Rosa Hartung. Is zij idd de spil of spelen er andere belangen. En wat is de betekenis van de kastanjepoppetjes.. een enorm spannend boek die je in één keer wilt uitlezen. En ik kijk er niet gek van op wanneer er een vervolg komt met Hess en Thulin
1	Ach, een groot schrijver is Martin Bril nooit geweest. Hij schreef stukjes over wat hem bezig hield en ze zijn erg aangenaam om te lezen. Deze bundel bevat schrijfsels over muziek, sommige ontroerend mooi, andere opgeratelde biografietjes die er van mij niet in hadden gehoeven. De leukere, persoonlijke stukjes maken het echter de moeite waard om de bundel aan te schaffen.
1	Gaaf boek! Je blijft nieuwsgierig en het einde is geweldig!
1	De diverse personen in het boek hebben allemaal wel iets dat ik denk hè wat apart of typisch. De wisseling in tijd en scenes is goed te volgen.
1	Wat een enorm mooi boek is dit. Ook hier en daar heel heftig, als je het zo wilt lezen. Het is namelijk een boek met vele lagen. Het eerste deel van het boek laat je kennis maken met het hoofdpersonage die door zijn oom en tante uit het weeshuis wordt opgehaald en door hen wordt geadopteerd. Hij spreekt geen woord. De reden is onbekend. Door veel liefde, geduld en aandacht en een schelp aan zijn oor gaat hij geluid weer waarderen. Na deze stap wordt hij meegenomen naar zolder waar Babel staat, de familie drukpers. Zijn oom komt uit een drukkers familie. Een beroep zeer onder druk van de censuur onder Franco. In de hoofdpersoon zijn jonge leven krijgt hij hier ook mee te maken. Na het overlijden van zijn oom en tante krijgt hij de opdracht de familie drukpers weer te zoeken. Hoe? Door zich zijn jeugd te herinneren en met hulp van zijn uitgeefster.Hij gaat zijn herinneringen opschrijven. Zijn herinneringen aan naar school gaan, het Tiende, de Kikker, Vlinder........... Vlinder die hij op een heel andere manier leert kennen als alleen "mede-bende lid"...... En door het boek heen huilt de pijn van de burgeroorlog in Spanje, wat deed het? wat doet het? En wat deed de censuur op persvrijheid in Spanje tijdens Franco? En wie zijn toch zijn biologische ouders en waarom wordt er in alle toonaarden toch over gezwegen door iedereen? Prachtig geschreven en zeker een aanrader.
1	Dit boek is ' absolute top '. Welliswaar is het geen gemakkelijk boek om te lezen. Velen hebben het denk ik staan in hun boekenrek of bibliotheek omwille van de titel en auteur. Maar het is zeer indrukwekkend geschreven. Let wel, de eerste 100 blz zijn om het op zijn vlaams te zeggen ' zware turf ', maar naarmate je het verder leest is het een indrukwekkende roman met tevens een zeer mooie verfilming. Naar mijn bescheiden indruk is dit het absolute meesterwerk inzake ' trillers '. Het is zelf meer dan een doordeweekse triller, het is eveneens meester-literatuur.
1	Zeer aangrijpend verhaal. Een zwaar onderwerp, boeiend geschreven en je wordt helemaal meegezogen in het verhaal. Een echte aanrader.
1	Ik snap de mensen hier niet echt die het een ongeloofwaardig verhaal vinden. Waar is hun fantasie? Oké, het is allemaal heftig en als normale burger zal je dergelijke ervaringen (hopelijk) niet meemaken, maar dit boek is erg goed geschreven. Het is vooral afgerond. Alle losse eindjes komen samen en de twists zijn alom aanwezig. Het is lang geleden dat ik zo'n fijn boek heb gelezen en ik lees echt erg veel. Harlan Coben komt met stip binnen in mijn lijst met favoriete auteurs en ik hoop dat hij nog lang mag blijven schrijven. Dit boek is 5 sterren zeker waard.
1	Een ontzettend goede schrijver, die op een voortreffelijke manier, scherp, met goede zwartgallige humor, en in een heldere schrijfstijl, zware onderwerpen niet schuwt. Juist omdat zijn schrijfstijl kort en helder is, heeft het verhaal in al zijn boeken zo veel zeggenskracht voor mij. Het Deense platteland, Jutland, is het decor van al zijn boeken en ik ken het inmiddels, doordat mijn schoonfamilie daar woont, vrij goed. Waarom ik verslingerd ben geraakt aan deze schrijver, is omdat hij zo treffend beelden kan vormen van mensen, een omgeving en een situatie/ gebeurtenis. Dit boek in het bijzonder, heeft een plekje in mijn hart! De hoodpersoon in dit verhaal, een jongetje, ontroerde mij werkelijk zeer.
1	In dit boek verteld Nicolette 'door de ogen van Tygo' in duidelijke taal, hoe het is om dood te gaan. 'Doodgaan is je jas uit doen, terwijl je er gewoon nog bent.' We zijn niet ons lichaam, maar je hébt een lichaam! Je ziel is wie je werkelijk bent, niet je lichaam. Door het boek te hebben gelezen, ben ik hiervan nog meer overtuigd. Ik zou het iedereen 'jong en oud' aanraden om dit boek te lezen. Het boek kan je helpen om antwoord te krijgen, op vragen die we allemaal in ons leven hebben.
1	Dit is een ontzettend mooi boek over iets waar maar weinig over bekend is. ik kan me ook niet herinneren ooit een boek gelezen te hebben die over eerwraak gaat behalve die van (ik geloof) Heleen Vreeswijk en een paar auto-biografische boeken. Ik heb geen ervaring met eerwraak en ik heb nooit geweten dat dit soort dingen hier gewoon in Nederland afspeelt. Het verhaal er omheen is ook erg spannend, want wie heeft het jongetje Cem meegenomen? En waar is hij? Aan het eind was ik verbaasd over wat er zich precies heeft afgespeeld. Dat was heel onverwachts. Dit boek is een aanrader!
1	Lang geleden dat ik zo'n gruwelijk spannend boek heb gelezen (speciaal uit bed gekomen om het uit te lezen). Lekkere vlotte schrijfstijl en je zit snel in het verhaal. Je moet wel een sterke maag hebben want er zitten behoorlijk afschuwelijke stukken in. Het plot zit goed in elkaar, ik zag de dader niet aankomen, heerlijk!
1	Op aanraden begonnen aan dit 'geweldige' boek De Da Vinci code. Dan Brown heeft er een fan bij... Ook Het Bernini mysterie is half weg en Het Juvenalis dilemma ligt klaar. De auteur neemt je mee door realistische, spannende verhalen en zoektochten... tegen een 'mooie' historische achtergrond.
1	Kon niet ophouden met lezen en boek erg snel uit. Een spannend verhaal met onverwachte wendingen. Een zeer verrassende ontknoping. Lang gewacht op deze nieuwe thriller.
1	Ook ik heb dit boek in bijna één adem uitgelezen, een boeiend jeugdboek dat mijn aandacht vast wist te houden. Boy 7 heb ik ook gelezen van deze schrijfster maar wat mij betreft was dit boek beter! Prettige schrijfstijl en inderdaad zoals Mieke hieronder ook al zegt met de nodige humor geschreven. Absoluut een aanrader voor liefhebbers van jeugdboeken.
1	Een mooie (streek)roman die ik met plezier heb gelezen. Alice raakt zwanger van Richard, maar een toekomst samen zit er niet in. Alice's moeder wil dat ze de baby direct na de geboorte afstaat voor adoptie en dat lijkt in de eerste instantie ook de beste optie voor de 18 jarige Alice. Tot zij Emiel ontmoet, een zonderling figuur, die haar ten huwelijk vraagt...Zij stemt toe om zo haar kind te kunnen houden. Voor iemand die van dit genre boeken houdt, is dit een aanrader.
1	Weer een boek van Karen wat ik niet weg kon leggen. Zat goed in elkaar en was weer een verhaal waar je helemaal inzat. Een mooi verhaal over een uit elkaar gevallen familie die uiteindelijk door samenwerking in benarde situaties er toch voor elkaar zijn.Er zijn echt mensen met twee gezichten zo goed benadrukt ook in dit boek.
1	mirte (14) heeft een vriendje op internet gevonden die veel ouder dan haar is. Door hem (Twan) voelt ze zich al een vrouw doordat hij zegt dat ze mooi is. Maar op een gegeven moment moet ze zich steeds bloter gaan vormen voor skype. Dat heeft grote gevolgen...
1	Dit boek leest als een trein, vol opbouwende spanning die je doet verlangen naar de volgende pagina. Een boek die mij doet verlangen naar het lezen van meer boeken van Toni Coppers.
1	Wat is dit boek mooi geschreven, de pure rauwe waarheid, een geschiedenis die nooit vergeten mag worden. Dit is een boek die mij lang bij zal blijven!
1	Dit boek vertelt over het leven van Marnie, haar jeugd met een paar heel dierbare vrienden. En daarna met stappen in de tijd over het sterven van een van de vrienden. Heel gevoelig is de vriendschap en het ziekbed / sterven beschreven.
1	Geen woord teveel gebruikt Toni Coppers om mij als lezer aan zijn lippen te laten hangen. Hierdoor heeft elk woord betekenis en hakt het verhaal er ontzettend in. De eenzaamheid, de wanhoop en het schuldgevoel, die rechercheur Alex Berger ondervindt na de dood van zijn vrouw bij een terroristische aanslag in Parijs, zijn zo ontzettend goed beschreven dat ik na het lezen van dit boek een soort van aangeslagen achterbleef. Dit in combinatie met de verhaallijn van de moorden en de daaraan gekoppelde achtergronden die haarfijn gefileerd worden door Copper maken dit ook een boek om niet snel uit mijn gedachten te krijgen… oh ja, laten wij vooral het sausje Magritte niet vergeten, briljant in deze thriller verwerkt, chapeau! Tijd om zijn andere werk snel te gaan lezen, want het smaakt zeker naar meer!
1	De stad shaker waar alles gepland en geregeld is, wordt ontregeld door de komst van twee nieuwkomers de kunstenares Mia en dochter Pearl. Pearl komt in contact met de familie Richardson en wordt direct opgenomen in het gezin. De verhouding in het gezin van de familie Richardson worden erg op de proef gesteld. Het boek laat je inzien dat achter elke deur wel iets speelt, het gras is niet altijd groener bij de buren. Dit lijkt alleen zo, want we lopen niet graag te koop met onze echte problemen. Het boek laat je zien dat we allemaal anders denken over maatschappelijke onderdelen van het leven. Wat is verantwoord? Hoe zou ik het zelf aanpakken? Doe je wel het juiste? Dat zijn allemaal vragen die we ons zelf gaan stellen in moeilijke situaties. En daarnaast is het moeilijk als je naasten er anders over denken, maar iedereen mag zijn eigen mening hebben alleen is dit soms best lastig.
1	Uitgeverij Podium bundelde voor haar reeks verhalenbundels de korte verhalen die Capote publiceerde in de periode 1943 - 1982. De verhalen zijn geschreven in een kristalhelder proza. Capote is een scherpzinnige, niet altijd milde, observator van karakters en situaties. Veel treurigheid, gefnuikte dromen en niet te overbruggen verschillen tussen mensen veroorzaakt door ras, afkomst en geld. Uiterst verslavend.
1	Ik heb het boek met spanning gelezen en werd erg geraakt door het onderwerp zelfmoord. Niet altijd is zelfmoord wat het lijkt. Het is het derde boek van Mariska, vind het prettig dat ik de eerste twee delen gelezen heb omdat je zo meer weet over de achtergrond van de hoofdrolspeelster Isabel. Tot het eind toe spanning en sensatie. Ben erg nieuwsgierig of er nog een vervolg komt zodat we weten hoe het leven van Isabel verloopt. Het boek krijgt van mij vijf sterren!
1	Weer een spannende boek over de eigenzinnige journaliste Annika Bengtzon. Dit boek borduurt voor een gedeelte voort op de gebeurtenissen in 'Levenslang'. Als je 'Levenslang' niet gelezen hebt, is de verhaallijn in dit boek denk ik moeilijk te volgen.
1	Wat een geweldig boek. Verrassend Het leest als een western. En idd dit zou een mooi verhaal zijn voor de Coen Brothers.
1	dit boek werd mij aangeraden als een "must", meestal lost dit de verwachting niet in of is er toch iets dat niet klopt of moeten er kunstgrepen gebruikt worden, hier zuigt het boek je op vanaf het eerste blad en als je denkt te weten hoe het zal verder lopen gaat het net iets anders, Zafón is een meesterverteller. Het is inderdaad lang geleden dat een boek na het lezen zo blijft nazinderen en dat de koffers bijna klaar staan. Wij dachten Barcelona te kennen maar dit opent weer perspectieven.
1	Hoe krijg je eenvoudig een boekcrush? Vraag het maar aan Jodi Ellen Malpas want zij weet het zeker en vast! In lange tijd niet meer zo'n goed boek gelezen in dit genre. Het hoofdpersonage neemt je er helemaal in mee. Spijtig dat het een stand-alone is. Een serie had me best gelegen.
1	Preston en Child zijn meesters in het afleveren van thrillers met een bovennatuurlijk én wetenschappelijk toontje. Reliquary (de Engelse titel) is het vervolg op Relic en gaat sterk verder waar de vorige gestopt is. Pendergast blijft een interessant en sterk karakter en laat deze keer duidelijk zien dat hij op Sherlock Holmes gebaseerd is. Persoonlijk vind ik dit een erg sterk deel uit de serie.
1	Verhaal zit merendeels goed in elkaar, komt iets traag op gang, maar weet daarna wel steeds te boeien. In eind zit aantal plot twists verwerkt. 1 is leuk, 3 is vermoeiend. Het eind waar ze uiteindelijk voor gekozen hebben stelt echter teleur. Het past letterlijk op 1 pagina en lijkt open gelaten zodat ze nog een vervolg kunnen schrijven. Verhaal was naar mijn idee beter geweest als ze het hadden afgerond en die laatste pagina hadden weggelaten...
1	De Bloedwetten-serie van Sophia Drenth begint steeds verder uit te dijen. De 'bronvertellingen' waarin op verschillende Ath'vacii wordt ingezoomd zijn op zichzelf te lezen. Daarna verlang je alleen maar naar meer! Ik vind de verhalen steeds sterker worden (zoals de voorganger Kleine moordenaar). En dat komt niet doordat de bronvertellingen steeds meer pagina's tellen.
1	Lisa Appignanesi is kort na WOII in Polen geboren. Haar ouders zijn Joods en hebben samen met haar oudere broer de oorlog overleefd. Als kind emigreert ze via Parijs naar Canada. In het eerste deel van het boek beschrijft ze haar jeugd en haar ervaringen met betrekking tot het soms opmerkelijke gedrag van haar ouders in die tijd. Op dat moment is ze nog niet geïntresseerd in de verhalen over de oorlog en later, als die interesse wel ontstaat, willen haar ouders er liever niet meer over praten. Pas na de dood van haar vader en als haar moeder vergeetachtig begint te worden, beseft ze dat ze wil weten wat er allemaal is voorgevallen. Vooral om het gedrag van haar ouders beter te begrijpen en meer inzicht te krijgen in haar eigen persoonlijkheid. Ze gaat dan op 'ontdekkingstocht' naar Polen. Langzamerhand wordt duidelijk hoe haar ouders, soms met heel veel moed, maar ook met geluk en hulp van anderen, op wonderbaarlijke wijze aan de dood zijn ontsnapt. Het geeft haar, en ook mij als lezer, veel inzicht in de gevolgen die dergelijke bizarre en angstige omstandigheden hebben op het gedrag van mensen. Ook de schrijfster, kind van na de oorlog, draagt die gevolgen met zich mee. Het boek is bijzonder goed geschreven. De schrijfster heeft veel oog voor opvallende details en weet met name het gedrag van mensen goed te duiden aan de hand van de situatie en de historie. Opvallend is bijvoorbeeld haar conclusie dat in Polen, ondanks het daar wijdverbreide anti-semitisme meer hulp werd geboden aan Joden dan in andere landen. De reden waarom alleen in dat land er de doodstraf op stond. Het boek heeft me ook veel meer inzicht gegeven in de redenen van anti-semitisme in Oost Europa en het weinig opstandige gedrag van de Joden tijdens de Holocaust. Een boeiend boek om te lezen, omdat het een eerlijk verhaal is, dat de overlevenden een gezicht geeft en veel inzicht geeft in de gevolgen voor hen en hun kinderen.
1	Een prachtig boek van Karin Peters,leest heerlijk weg en word geen moment saai.
1	Dit boek rockt zo hard! Het is een actiefilm in boekvorm, maar dan veel beter. De dialogen waren goed, en nergens was het te langdradig. Het verhaal, wauw. Ik was zelfs vergeten om te eten toen ik het las. *bloos* (Prima leesbaar vanaf 15 jaar)
1	Sterker door strijd bestaat uit Vveel facetten, het is een rijk boek dat je vastpakt en niet meer loslaat. De personages gingen voor mij echt lezen. Het taalgebruik van Julie is machtig mooi, soms zelfs poëtisch...
1	Ook voor mij was het de eerste kennismaking met Liza Marklund en hoofdpersonage Annika Bengtzon. Ik vond het een sterk verhaal met een hoofdpersonage dat het verhaal weet te dragen. Het is meer dan gewoon een misdaadverhaal, het hoofdpersonage zelf staat evenzeer centraal. Doorheen het verhaal maakt ze een hele evolutie door. Vooral de opbouw van het verhaal is in mijn ogen heel sterk. Het begint met een eenvoudige moord (als zoiets al bestaat), maar breidt dan verder en verder. En al denk je dat je naar het einde toe alles al weet te voorspellen, komt er nog een pittige verrassing aan het einde... Enige wat me soms deed haperen waren de plaatsnamen, uiteraard in het Zweeds. Maar anderen zullen hierin dan weer een verrijking zien daar het verhaal zo geografisch verankerd is met bestaande plaatsen. Slotconclusie: het hoofdpersonage draagt het verhaal, dat eigenlijk op zichzelf al zou overleven. Sterk opgebouwd en vlot geschreven.
1	Meteen vanaf het eerste hoofdstuk had dit boek mij beet bij de emoties. Ook al is dit eigenlijk een ‘’kinderboek’’, het verhaal is toch ook erg aangrijpend voor iemand die al wat ouder is. Juist doordat je het door de ogen van de jonge en moedige Boris bekijkt grijpt het zo aan. Een kind dat zich zo dapper probeert te houden, maar daartegenover een oorlog die alles stuk maakt. Ik heb echt redelijk vaak met een brok in mijn keel gezeten, tjongejonge.. The feels!
1	Na het lezen van dit boek weet ik weer waarom ik zo van thrillers hou. Op de één of andere manier gaat mijn voorkeur de laatste tijd meer uit naar een mooie roman dan naar een thriller maar ik besloot om toch Stille Grond te gaan lezen en daar heb ik dus absoluut geen spijt van gehad. Echt vanaf de eerste pagina had het boek me te pakken en pas nadat ik het uit had, liet het me los. Wat een geweldig goede thriller is dit! Het verhaal gaat over Rosie die als kind ontvoerd is en daarmee gescheiden werd van haar tweelingzus Ruby en jongere zusje Eve. Dertig jaar later komt er door een spijtbetuiging in een biechtboek nieuwe feiten over deze zaak aan het licht. Eve besluit op onderzoek uit te gaan om te ontdekken wat er met haar zus is gebeurd. Tot aan het eind dacht ik te weten wat er met Rosie gebeurd was maar dit bleek niet het geval, je wordt voortdurend op het verkeerde been gezet, op het allerlaatst komt er ook nog een onverwachte wending in het verhaal, zo knap gedaan door Hilde! Hou je van thrillers, moet je zeker dit boek gaan lezen, ik ben laaiend enthousiast!!
1	Een thriller Forsyth waardig. Hij heeft natuurlijk een naam hoog te houden en slaagt daarbij met vlag en wimpel. Verhaal wordt goed opgebouwd en veel details worden prima uitgewerkt, zonder dat deze detaillering ten koste gaat van de spanning. En verrassend tot aan de laatste bladzijde! Van harte aanbevolen!
1	De diversiteit aan poëzie spreekt erg aan in dit boek. Leuk om op deze manier kennis te maken met zo veel verschillende dichters en hun dichtvormen. De persoonlijke verhalen achter de gekozen poëzie zijn zeker van toegevoegde waarde. Sluit me aan bij wat Isa Hoes zo raak omschrijft in het voorwoord: "Ik hoop dat de gedichten opnieuw een plekje krijgen in iemands hart. Want daar horen ze thuis.”
1	Ik had dit boek liever 4½ duimpje gegeven(had ook moeite om erin te komen maar zo rond de 70 blz was dat geen enkel probleem meer),maar vond 4 te weinig dus dan maar 5. Kan me ook helemaal in Maria's beschrijving vinden hieronder !
1	Mijn eerste kennismaking met deze schrijfster. De omslag spreekt me aan en had hem zeker opgepakt in de boekhandel en het lezen van de achterkant behoorlijk nieuwsgierig . Het boek leest heerlijk weg, Personages leuk beschreven, soms op het verkeerde been gezet, maar spannend en een aanrader!!
1	Het boek begint in de stijl van Stine's andere boeken uit de kippevel serie: een jong meisje wordt beschreven in een gewone huiselijke situatie. Dan doet er zich iets speciaals voor (nieuwe buurjongen) en wordt het horror-elemenet geïntroduceerd. Maar in dit geval neemt het verhaal dan een totaal onverwachte wending en speelt alles zich verder af vanuit een totaal ander perspectief dat ik nog niet bij Stine ben tegengekomen en uiterst zelden bij andere horror-schrijvers (incl. voor volwassenen). De moeite.
1	Met dit deel. Spannend, snel, juiste dosis fantast... weer achterelkaar uitgeluisterd. Het is dat ik niet vroeg op hoef, dus ik kan lekker lang in bed liggen door luisteren. Yelena is aangekomen in de magiersveste en leert daar hoe ze om moet gaan met haar magische gaven. Alleen werkt het niet helemaal hoe het moet. Kan ook niet anders:Yelena is een volwassen vrouw en geen kind meer. En dat wordt door sommige meestremagiers wel eens vergeten. Ok in haar thuisland willen slechteriken de magie misbruiken. Samen met Valek die op een handelsmissie is, rollen ze de bende zieldieven op. Yelna blijkt een zielzoker te zijn. En dat is nu net een magische gave waar de meeste mensen doodsbang voor zijn. Oja, haar executie bevel wordt door de commandant verscheurd en hij stelt haar aan als verbinding officier zodra ze klaar is met haar magie studie. Maar dat wordt vast in het 3de deel uit de doeken gedaan.
1	Ik vond het een goed geschreven en goed vertaald boek (pluim voor de vertaler, want dit soort gedachtenspinsels laten zich niet zomaar even omzetten). In het begin had ik wel wat moeite met het uit elkaar houden van de personages (drie generaties vrouwen, de oma en moeder zaten steeds verkeerd om in mijn hoofd). Vier verdiende duimen.
1	Zo spannend. Jammer dat je met een luisterboek niet stiekem de laatste bladzijde kan inkijken. Maar nu blijft het wel tot de laatste actie spannend. Lisa Jackson zet iedereen op het verkeerde been met haar tussendoor interviews. Pas aan het einde weet je hoe het zit, who done it, en wat er gebeurde. Natuurlijk komt Nikki weer in een moeilijke situatie terecht waaruit Piers haar alweer. Zo jammer dat er niet meer boeken van dit duo als luisterboek verkrijgbaar wordt.
1	Een heel mooi boek. Erg goed geschreven en zeer spannend tot het einde aan toe. Eigenlijk zijn alle boeken van Karin Fossum geweldig!!!
1	Dit boek krijgt van mij 4 sterren. Het verhaal kwam traag op gang, waardoor ik niet te neiging had om lekker door te lezen. Toen het eenmaal spannend werd, kon het verhaal mij wel boeien. Het boek is makkelijk en vlot geschreven. Een verhaal wat zich in Nederland afspeelt en daarom goed in te leven in de omgeving en enigszins de personages.
1	Dit boek van jamie is echt top bijna alle recepten gemaakt, en nog eens gemaakt, en een groot aantal recepten dat regelmatig op het menu staan met name van de afdeling stoofschotels yumm!!
1	Het eerste deel vond ik wat meer spanning hebben. Het verhaal van Genadeklap kabbelt af en toe wat teveel naar mijn zin, dan zou ik de hoofdpersonen wel een schop vooruit willen geven als het ware. Misschien ben ik te ongeduldig, kan ook. Maar het leest gelukkig wel weer lekker. Ik hou erg van de schrijfstijl van Loes, en wat dat betreft heeft ze mij nog nooit teleurgesteld. Ik heb deel 1 en 2 meteen achter elkaar gelezen, en zat daardoor nog goed in het verhaal. Het einde was een spannende verrassing, en dat vond ik heel knap bedacht.. Kortom een aanrader!
1	Dit is een verhaal met een levensles. Ben niet bang om het vertrouwde op te geven. Ga de uitdaging aan. En vooral: volg je hart. Leef je eigen leven. Het boek blijft boeien waardoor je blijft lezen. Prachtige debuutroman.
1	Zoals al vaker geschreven: Hypnose is geen 'Stieg Larsson'. Het is wel een heerlijk ouderwetse Scandinavische thriller. Vanaf het begin zit je in het verhaal en word je meegezogen naar het einde. Van mij had het verhaal, dat 10 jaar geleden is gebeurd, wel wat ingekort mogen worden. Het is af en toe erg langdradig. Al met al een goed boek dat lekker weg leest
1	Ook dit boek van Gerard Nanne is weer een top boek. Allereerst een prachtige cover. Vanaf blz 1 wordt je meegenomen in het verhaal en het verveeld geen moment. Goed uitgewerkt, duidelijk en toch ook weer verrassend. Verrassend in de zin van dat je eigenlijk wel weet wie de dader is maar iedere keer ga je weer twijfelen tijdens het lezen. Ik geef dit boek gewoon vijf sterren omdat deze auteur het verdiend.
1	Het boek leerst idd lekker weg en het verhaal is ook wel goed. Eigenlijk ben ik gen fan van dit genre, maar ik vond het een leuk boek.
1	Heerlijk boek, leest prettig en is spannend, kon niet stoppen zo nu en dan. Ga zeker meer van deze schrijfster lezen
1	prachtig boek. ik heb een exemplaar met ook nog prachtige etsen. geweldige inkijk in negentiende eeuws Parijs. Victor Hugo gaat ervan uit, dat telkens, als de verschillen te groot worden, de oorlog van arm tegen rijk weer de kop opsteekt. zeer actueel.
1	Nilgün beschrijft in korte verhaaltjes een aantal jaren van haar leven en vooral ook de relatie met haar moeder. De verhaaltjes springen in de tijd heen en weer en het geheel is humorvol uitgewerkt.
1	Waar rook is... is een weergaloos knap gecomponeerde thriller met een ongekende psychologische diepgang.
1	Met elk boek dat ik van Krabbé lees word ik een groter fan. Hij schrijft vlot, spannend en laat niet te veel los. Op het einde weet de lezer pas hoe de vork in de steel steekt en onderweg krijgt de lezer telkens een ander vermoeden van het verloop van het verleden. Ondanks het weinig aantal pagina's weet Krabbé toch de personages sterk neer te zetten. Het wordt duidelijk dat Jacques niet alleen bij Moniek blijft omdat hij niet weg kan, maar omdat hij niet durft. Zoals hij als zeventien jarige jongen in Monieks greep was, is hij dat weer, zoveel jaren later. Hij probeert redenen te zoeken om te vluchten, maar tegelijkertijd geeft hij zichzelf de uitweg die redenen te ontkrachten. Niet alleen zijn vliegtuig heeft vertraging, maar ook hun voortbewegen loopt steeds meer tot een uitzichtloze poging om te overleven.
1	Het is een goed boek dat lekker vlot leest. Aanvankelijk had ik wat moeite met het gegeven van eeuwig leven maar daar stap je dan toch snel overheen en zit je snel in het verhaal. Ik heb getwijfeld over drie of vier sterren maar zoals ik al zei leest het boek erg vlot en zeker aan het einde kun je het niet meer wegleggen en daarom dus toch vier sterren.
1	Niet oppakken als je snel iets belangrijks te doen hebt, want eenmaal begonnen, MOET je het uitlezen - en wel in 1 keer! Superspannend!
1	Dit boek was best oké, omdat het je toch over bepaalde dingen in het leven laat nadenken. Jammer genoeg bleef ik na het uitlezen wel een beetje op mijn honger wachten. Ik vond dat het boek best dikker mocht zijn, zodat we ook het vervolg weten. Of komt die misschien nog? :-)
1	Echt een razend spannend boek dat ik maar niet neer kon leggen. Op het einde waren er een paar storende elementen en de 'plottwist' was wat mij betreft te duidelijk aangekondigd. Dat heeft er voor gezorgd dat het boek 'maar' vier sterren van me kreeg. Niettemin is dit echt een aanrader.
1	Het boek is echt gaaf en STRES dat is het leukst
1	In 2006 heb ik samen met mijn vader, die in 1932 op Java geboren is, en dit boek de reis gemaakt die Rudy Kousbroek maakte toen hij voor het eerst na de Tweede Wereldoorlog weer terug ging naar zijn geboorteland. Erg mooi beschreven....
1	Een boek van 3,5 kg. over ruiterstandbeelden. Hoe verzin je het! Tegen die achtergrond is het resultaat geweldig.Een boek boordevol niet eerder gepubliceerde feiten en anekdotes. Mooi fotowerk van de auteur. Geschiedenis en cultuur, gemixt met persoonlijke belevenissen. Een reis door meer dan 50 landen.
1	De sterren tussen zon en maan is het indrukwekkende, meeslepende verhaal van een meisje dat opgroeit in angst bij een doorsnee gezin in Noord- Korea. Door schade en schande wordt ze wijs en groeit ze uit tot een intelligente en krachtige vrouw. Het gezin waarin ze opgroeide was erg arm. Ze trouwt met een man die niets om haar blijkt te geven. Haar zoon wordt verkocht en uit pure wanhoop en met gevaar voor haar eigen leven vertrekt ze naar China, op jacht naar voedsel voor haar familie. Lucia Jang leeft nu in Canada, maar voordat ze daar een veilige thuishaven vond heeft ze heel wat moeten verduren. Wat precies dat kun je lezen in haar mooi beschreven, maar zeer ontroerende roman De sterren tussen zon en maan. Daarin beschrijft ze haar hartverscheurende, waargebeurde verhaal over wilskracht, vernedering, pijn, honger, verdriet, overlevingsdrang en opofferingen. Een bijna ongelooflijk moeilijk en naar leven die droevig genoeg harde werkelijkheid was voor Lucia en voor zoveel meer gezinnen die leven in Noord Korea. “De sterren tussen zon en maan” zou zoveel mogelijk gelezen en doorgegeven moeten worden, al was het maar om zoveel mogelijk mensen bewust te maken van het leven –lijdensweg- dat Noord Koreanen leiden door de machthebbende, beangstigende leiding die niets om hun eigen volk lijkt te geven.
1	Prima boek, met wisselende optiek: zowel vanuit de daders als vanuit de politie. Een minpuntje echter: regelmatig blijkt dat er een mol bij de politie zit die steeds de laatste ontwikkelingen doorgeeft aan de dader. Er wordt echter niet duidelijk gemaakt wie dat is. Jammer!
1	Het is een historische roman verpakt in een historische roman met dezelfde hoofdrolspeelster Claire! Hoe dat kan? Diana Gabaldon maakt aannemelijk dat de Engelse Claire door de tijd heen kan reizen naar de Schotse Hooglanden in de 18e eeuw. Ze raakt al snel verwikkeld in de gebeurtenissen van die tijd en kan maar niet terugkeren naar haar plek om door de tijd te reizen. Op het moment dat dit wel mogelijk is kiest ze voor Jaime haar romantische, super-mannelijke en sexy tweede (!) echtgenoot.
1	Prachtig losstaand deel maar ook een vervolg op Italiaanse schoenen. Mooi geschreven een echt afscheid .
1	Al snel weet je wie de slechterik is, maar dat maakt totaal niet uit. Je weet namelijk niet wat diegene van plan is.. Het boek is makkelijk te lezen doordat de hoofdstukken zijn verdeeld door verhalen van twee personen. En omdat het verhaal gewoon doorloopt, wil je niet stoppen met lezen. Al weet ik niet of ik nog wel aan kinderen wil beginnen na het lezen van dit boek #geintje
1	De twee verhaallijnen van Beattie en Emma worden heel mooi op elkaar afgestemd, met genoeg spanning om graag verder te willen lezen. Vooral het verhaal van Beattie is erg ontroerend, het eind geeft voldoening! Freeman heeft een heel prettige schrijfstijl.
1	Als adoptiekind komt de nieuwsgierigheid naar ouders, grootouders en familie bij velen op een moment naar boven. In dit boek komt de schrijfster tot heel verrassende en merkwaardige ontdekkingen. Als door toeval een gezicht op de titelpagina van een boek haar nieuwsgierigheid wekt, is dit het begin van een zoektocht. Als dan al snel blijkt dat grootvader een nazikampbeul was, stort haar wereld in. Het blijkt nazikampcommandant Amon Göth te zijn, bekend uit de film Schindler's List? Jennifer Teege beschrijft samen met Nikola Sellmair hoe zij op achtendertigjarige leeftijd deze merkwaardige ontdekking doet. Jennifer Teege heeft een Duitse moeder en Nigeriaanse vader, waardoor ze eerder lijkt op een emigrant dan een Duitse vrouw uit Beieren. Ze is vier weken na haar geboorte naar een weeshuis gebracht en op driejarige leeftijd geadopteerd. Na het lezen van de proloog, die uitnodigend en met gevoel is geschreven, was de nieuwsgierigheid bij mij gewekt en las ik dit fascinerende verhaal. Haar letterlijke vraag, wat moet ik met mijn donkere huid, mijn Joodse vrienden, in hemelsnaam met deze opa. Was hij degene de familie van mijn Joodse vrienden heeft vermoord? Waarom heeft mijn moeder het niet nodig gevonden mij over mijn afkomst in te lichten, vraagt ze zich af. Ze kent haar moeder wel, maar de contacten zijn schaars en moeizaam na haar adoptie. Ze kent ook haar oma, die getrouwd was met de kampbeul. Juist aan deze oma heeft ze lieve herinneringen. Ze begint in documenten en archieven te zoeken. Ze bezoekt als toerist het kamp waar haar grootvader de beul was, ze zoekt contact met haar moeder en ook weer vrienden in Israël, waar ze in een Kibboets heeft gewerkt. Ze schrijft:' Als je het gevoel hebt dat je jezelf en je identiteit moet verbergen, word je ziek'. De depressies kwamen inderdaad. Het boek is het verhaal van haar moeder, grootmoeder, grootvader, haar adoptiefamilie en vooral ook haar eigen levensverhaal. In het boek wordt door twee lettertypes te gebruiken duidelijk onderscheid gemaakt tussen de feiten over haar familie en adoptie-ouders en haar eigen levensverhaal. Ik las het bijna in een adem uit. Het is mooi opgebouwd door steeds de feiten naast haar bijzondere levensverhaal te beschrijven. Jennifer is intussen 45 jaar oud, getrouwd en ze heeft twee zonen, die ze zeer beschermd probeert op te voeden.
1	Absolute top toch wel in z'n genre, vind ik... en "Unputdownable", zoals ze in 't Engels wel eens plegen te zeggen. Sluit goed aan bij het oeuvre van Harlan Coben, maar de ironische stijl van Siegel voegt toch wel een extra dimensie toe. Uiterst geloofwaardige plot, waarbij je je telkens weer in de plaats stelt van het hoofdpersonage. Naar het einde toe gaat Siegel wel een beetje de mist in met een knullig georchestreerde plotwending om het plaatje te laten kloppen, maar ik had mij toen al dermate laten meeslepen door het verhaal dat ik me er niet zó erg aan stoorde.
1	Een aangename kennismaking met de bemanning van de Euro-5. Ze zijn met 12 en slechts enkelen spelen al een hoofdrol en komen goed uit de verf. Het SF-element is niet zo groot, het meeste speelt zich af op de aarde al wordt er wel duidelijk gebruik gemaakt van (zelfs nu) futuristische technologie. Een spannend boek als eerste deel van een reeks die nog heel wat beloften inhoudt.
1	Dit is het vijfde deel van de serie en het derde boek dat ik van deze romanserie van David Grabijn heb gelezen. Omdat ze los van elkaar staan, lees ik ze niet in volgorde. Het Veranderpaleis van de regering in de jaren tachtig is leuk bedacht met hele mooie vondsten erin. Het is lachen om hoe Grabijn herkenbare mensen, bijv. de minister-president van toen beschrijft. Dit boek liet me iets van mezelf zien, ik moest er geregeld om grinniken, maar ook stemde het tot nadenken. De schrijver is een raspsycholoog, die ontrafelt hoe mensen worden zoals ze zijn. Ik heb me enorm vermaakt. Je krijgt een goed beeld van die tijd voorgeschoteld. Analytisch met humor.
1	Heel mooi boek, ontroerend, hoopgevend, mooi geschreven, dankjewel dat wij als lezer even mochten deelnemen aan jou leven. Een boek dat moet verplicht worden om bekend te maken in ziekenhuizen als steun voor ouders die in dezelfde situatie zitten xxx
1	Een verhaal over Valarie en Hulk (Lucas) die je mee neemt op een reis naar New York. Soms zijn er wat herhalingen maar dat is niet storend. Het verhaal sleept je al snel mee en je wilt steeds meer weten over de hoofdpersonages. Daar blijft de schrijfster nog wat mysterieus over. Daarom ben ik ook heel nieuwsgierig naar het tweede deel van deze serie. Zeker een aanrader om te lezen!
1	Twee hype-boeken mee op vakantie: het meisje in het ijs, wat ik amper 3 sterren waard vond (en dan ben ik achteraf nu ik deze ook heb gelezen nog mild geweest), en dit boek waarvoor ik 4 dikke sterren geef. Reden: de heerlijke verteltrant, de geloofwaardige hoofdpersoon en de andere personages die met het stadje waar alles plaatsvond voor je gaan leven. De wisselingen in tijd zijn niet hinderlijk en de plot ontvouwt zich mooi gedoseerd en vooral mooi beschreven. Wat mij betreft een toppertje!
1	Dit is het eerste boek dat ik gelezen heb van Harlan Coben en zal zeker niet de laatste zijn. Leest heel vloeiend en je verlangt om verder te lezen.
1	Het boek is uit en wat een fantastisch boek. Ik heb met volle teugen genoten. Ik heb het volgende deel ook in huis van de bieb en die ga ik zeer zeker ook nog lezen. Nu eerst even een fantasy boek tussendoor.
1	Geen boek wat je moet lezen voor het slapengaan, want het gaat je geheid wakker houden. Duisternis is een heerlijke whodunnit met een anti-heldin die alleen maar 'likable' wordt dankzij de morbide hobby van 'the Kill Club'
1	Dit lekkere dikke boek staat vol verhalen over de botsing en wisselende allianties tussen de wereldlijke en de geestelijke macht in het Engeland van de 12e eeuw. Als twee honden vechten om een been gaat de derde er mee heen. Heel lang bleven de burgers juist de dupe van de twisten om de macht, maar gaandeweg vind je in dit boek de geboorte van de burgerlijke macht. Het enige wat ze toentertijd nodig hadden was een rechtvaardige leider die ze organiseerde en beschermde tegen onrecht. Hoe deze ‘geboorte’ ontstaan zou kunnen zijn lees je in dit boek. Zonder georganiseerde inzet van de gewone man kunnen machtswellustelingen vrij uit naar de macht grijpen. Hoopvolle roman dus in deze tijd waarin de macht in handen van enkele onzichtbare medogenloze rijken lijkt te liggen. Maar het gaat ook over meer dan macht. Er zijn ook liefdesverhalen en spijtbetuiging over gemaakte fouten. Het waren enkele uren heerlijk vertoeven in de Middeleeuwen voor mij, zonder de bijgevoegde ontberingen zelf aan de lijve te moeten ervaren.
1	Coben neemt de lezer weer mee in een wervelend verhaal. Dit keer komt het verhaal (met veel personages) wat minder overweldigend op gang dan in veel van zijn andere boeken. Echter is dat geenszins een nadeel. Sterker nog, dat wordt gecompenseerd in heet laatste stuk van het boek. Dan is het gewoon niet meer weg te leggen. Nachtrust zal eronder lijden. Pluspunten: plot, climax en huidige tijdgeest Minpunten: aantal personages en daardoor (sub)verhaallijnen
1	Een prachtig ontroerend boek waar de muziek centraal staat. Het thema is ook erg bijzonder en daarom alleen al sprak mij dit boek zeer aan. Het geeft je stof om over na te denken. Het verhaal van Mia, hoe zij staat voor de moeilijke keuze om naar haar ouders en broertje te gaan of te blijven bij de mensen, die er nog voor haar zijn. Terwijl ze zwaar gewond op de IC in het ziekenhuis ligt kijkt Mia terug op haar leven en heel het boek vraag je je af wat haar uiteindelijke keuze zal zijn. Gaat ze haar ouders en broertje achterna of zal ze blijven? Daarnaast moet toch ook gezegd worden, dat Als ik blijf een ontzettend mooie cover heeft! Op internet zie je het niet, maar in de cover zit reliëf verwerkt waardoor het niet glad is. Echt ontzettend mooi!
1	De verhalen in Dubbelzien van Wim van Teutem zijn boeiend, afwisselend, herkenbaar en gelaagd (dubbelzien). De schrijfstijl is direct, maar ook beeldend. Kortom een boek om van te genieten.
1	Ik vond dit het beste deel in de Sara Linton reeks tot nu toe! Op naar de volgende!
1	Dit boek is in feite een sequel van 'De kunst om in koor te huilen'. Het kan apart gelezen worden maar met het eerste boek als achtergrond is het toch heel wat interessanter. Allan is nu een volwassen man geworden en heeft bepaald geen goede herinneringen aan zijn jeugd. Als zijn vader sterft, staat hij dan ook niet te springen om zijn moeder te bezoeken, maar hij doet het toch, samen met zijn zus, Sanne. Beiden zijn psychologisch bepaald nog altijd niet stabiel te noemen. Hun bezoek aan het ouderlijk huis zet een aantal ontdekkingen en ontboezemingen in gang over het reilen en zeilen van het vroegere gezinsleven. Ook hoe Allan's vader gestorven is, blijkt nogal mysterieus te zijn en Allan zet alles op alles om dit verder te onderzoeken. Het verloop van het verhaal doet uiteraard denken aan het eerste boek, en is daarom niet meer zo verrassend. Toch kan je enorm goed meeleven met alle personages. Het is opnieuw zeer intimistisch en zwart komisch geschreven. De personages zijn zo onschuldig en naïef en hun plannen lopen nooit echt zoals voorzien. Het is echt de moeite om er je verder in te verdiepen als je het eerste boek al uit hebt. Hoewel het in dezelfde trant geschreven is en het verrassingseffect toch wat weg is, blijft het een super goed boek!
1	Reikhalzend keek ik uit naar de Nederlandse vertaling van het eerste boek van Tomi Adeyemi: Bloed en Beenderen. De reviews waren zo goed en ook een aantal (Amerikaanse) vloggers die ik volg waren allemaal heel positief. Zeer blij verrast was ik dan ook toen ik mee mocht doen met de Hebban leesclub voor dit boek (dank Hebban!!). Tot mijn grote spijt heeft Tomi mij niet helemaal kunnen overtuigen en vond ik het verhaal maar meh, gewoon ok dus. Ik lees veel fantasy en had verwacht hier een uniek bijzonder verhaal te vinden; helaas zaten er geen vernieuwende elementen in. Integendeel, het verhaal deed mij zelfs sterk denken aan de Throne of glass serie van Sarah J. Maas. Toegegeven, fantasyboeken gaan vrijwel altijd over onderdrukking, een queeste en over goed en kwaad, maar dit was toch echt 13 in een dozijn. Het enige dat echt anders is, is dat alle karakters een donkere huidskleur hebben. Ze had hier meer uit kunnen halen door nog meer te laten zien wat de onderdrukking geestelijk en fysiek voor effect heeft. In haar debuut gaat Tomi daarom veel te snel; er had meer in kunnen zitten door het verhaal rustiger op te bouwen en de lezer meer mee te nemen in de gevoelswereld van de hoofdpersonen. Nu waren het vooral acties en veel minder gevoelens, motieven. Daardoor bleef het afstandelijk en voelde ik mij niet zo betrokken bij het verhaal. Dat komt ook door het karakter en de daden van vooral de hoofdpersoon. Deze waren vaak niet geloofwaardig genoeg; er zaten veel tegenstrijdigheden in. Een voorbeeld daarvan is haar verschillende houding richting de prinses en de prins; niet logisch! De verhaallijn en groei van de prinses waren het sterkst. Het verhaal was vele malen beter geweest indien er geen romance in was verwerkt. Die verhaallijn paste niet bij de motivatie en denkwijze van de hoofdpersoon en voelde misplaatst. Kortom: door de hype waren mijn verwachtingen torenhoog, maar helaas, het was gewoon ok. Wellicht komt de hogere beoordeling in het buitenland doordat zij police brutality richting donkere mensen kennen en wij vrijwel niet of nauwelijks? Een mooie bijkomstigheid door de hype is dat veel lezers nu 'onbewust' worden meegenomen in wat discriminatie is. Complimenten voor de prachtige cover.
1	Als je denkt dat eindelijk alles lekker rustig verloop komt er weer een wending die je niet verwacht. Wat ik zelf erg mooi vond van dit boek is de oorlog die ze voeren en hoe elk detail beschreven word aan alles word gedacht. Ik heb hem met veel plezier uit gelezen en inmiddels door naar nummer 5.
1	Net als de andere boeken die ik van deze schrijver gelezen heb is ook deze goed geschreven, fijn leesbaar en een beetje apart. Soms abstract maar het verhaal steekt altijd goed in elkaar.
1	Ik vond het weer een heel spannend boek, met lekker veel ongelofelijke horror. Dingen die eigelijk te gek voor woorden zijn maar wel worden geschreven. Hoe kom je toch op het idee om zo iets simpels, waar het omgaat dus, te verwerken in zulke gruwelen.... Petje af. Net als Gruwelkamer en Kraaienvoer, is ook dit een echte pageturner.
1	Er is al veel waars over dit boek gezegd door de "collega-recensenten". Ik wil er alleen nog maar aan toe voegen dat ik het een heerlijk eenvoudig verhaal vond. Een verademing in het hedendaagse "boekenbos" waar de ene plot nog complexer en vergezochter is dan de ander en de spanning met kunstgrepen moet worden opgevoerd. Helaas vond ik hier een daar een stilistische misser, maar het zij Arnaldur vergeven. Ik heb me meer dan vermaakt met Noorderveen!
1	Ik dacht een luchtige chicklit te lezen, maar niets is minder waar. Dit is voor mij echt een verrassend mooi en prachtig boek met meerdere levenslessen in verweeft. Voor een debuut is dit een uitmuntende roman en dikke aanrader!
1	Het verhaal draait om het Voynich manuscript dat waarschijnlijk in de 15e eeuw is geschreven door een onbekende auteur. Donald Nolet heeft hier een heel avontuurlijk en mysterieus verhaal omheen gemaakt. Het verhaal gaat over Zina die geïntrigeerd wordt door het Voynich manuscript. Samen met een groepje wetenschappers en enthousiaste amateurs wil zij het Voynich manuscript ontcijferen. Zij is wiskundige en probeert door middel van en algoritme het manuscript te ontcijferen. Hierdoor belanden ze in een avontuurlijke tocht door Engeland, Wenen, Rome en Praag. Ondertussen proberen verschillende partijen haar en haar vrienden tegen te werken. Het verhaal speelt zich deels in het heden en deels in het verleden af, hierdoor kom je steeds meer over het manuscript te weten. Het is een heel boeiend verhaal. Ik heb het met veel plezier gelezen.
1	Van zulke boeken krijg ik nooit genoeg, ik weet niet wat het is met Simone maar ze weet me gewoon altijd mateloos te boeien met haar boeken. Dat heb ik ook met Loes den Hollander, het ene boek is soms iets minder dan het andere maar toch weten ze me altijd te pakken. Van Simone vond ik Herfstlied tot nu toe de beste maar Schaduwzuster is ook zeker de moeite waard. Ik vond m dus ook totaal niet voorspelbaar, pas in de laatste paar hoofdstukken had ik de dader en het hoe en waarom door. Heerlijk leesvoer!
1	Zal hij het klaarspelen om in minder dan 100 bladzijden een boeiende thriller te schrijven? Dat was de vraag en het antwoord is 'ja, absoluut'. Deon Meyer is het nog niet verleerd, zijn personages Bennie Griesel en Vaughn Cupido raken bij mij de juiste snaar. Ook de andere personages komen, ondanks hun kleinere bijdragen, goed uit de verf. De vrouw in de blauwe mantel is een logisch opgebouwd en goed gestructureerd verhaal. Het kent een goed plot, een verrassende ontknoping en is lekker spannend. Geen probleem wanneer je dit boekje als kennismaking met de Bennie Griessel-reeks leest, het kan perfect los van de andere boeken gelezen worden. Ik ben ronduit positief over het geschenkboekje van de Spannende Boeken Weken. Meer van dat alsjeblieft.
1	Een ontzettend leuk boek dat goed is opgezet. Erg mooie foto’s bij de duidelijk ongeschreven recepten! Vooraf gaand goede informatie over hoe alles werkt. Een boek voor iedereen die al de ervaring heeft met bakken maar ook voor de mensen die net starten! Een echte aanrader. Het is duidelijk en goed leesbaar. Daarnaast kun je altijd terug bladeren naar het begin! Daar staat alles nog maals goed uitgelegd. Als je specifiek zoekt naar producten om mee te bakken, dan vindt je achteraan nog een index. Ook staan er websites en winkels aan gegeven waar he bepaalde producten of handigheidjes kunt kopen.
1	Een van de mooiste verhalen die ik ooit las.
1	Wat heeft hij het mooi beschreven. In feite een hele trieste situatie maar met kleine lichtpuntjes en veeeeeel respect voor verzorgenden en bewoners!
1	Een heerlijk, vlot geschreven boek dat je moeilijk weg kan leggen. Je wilt steeds weten hoe het verder gaat. Soms zelfs even spannend.
1	Het verhaal over Rita en Rosie heeft me enorm geraakt. Het verhaal is in een eenvoudige stijl geschreven en je wil soms bijna niet weten hoe het verder gaat omdat je al een naar gevoel krijgt bij de gedachte. Het gebeurt me niet vaak dat de tranen over mijn wangen lopen bij een boek, maar nu wel. Mooi en ontroerend.
1	Karen Rose heeft een zeer spannend boek afgeleverd met een strak in elkaar gezet plot. Ze schrijft romantic suspense en ja de romantiek tussen de beide hoofdrolspelers spat ook van de pagina's af. Maar dat laat niet overleg dat Rose kan heeft gezien om zo'n spannend boek te schrijven dat je het niet meer weg kan leggen en gewoon wil weten hoe alles in elkaar steekt.
1	Na het lezen van dit boek, is het moeilijk het verhaal te laten gaan. Prachtig geschreven.
1	Na een heerlijk begin een redelijk rustig midden en tegen de verwachting in dan toch weer een heerlijk spannend eind. Ondanks de (maar) 4 sterren zal ik toch de volgende serie Q weer zo snel mogelijk aanschaffen en lezen!
1	Vanaf de proloog tot het eind en zelfs daarna is dit boek boeiend en intrigerend. Verrassend bovendien, want het voert de lezer van het verleden naar het heden, via herkenbare locaties. Deze herkenbaarheid maakt het verhaal geloofwaardig, terwijl er alle ruimte voor de fantasie van de lezer is. Een knappe combinatie van werkelijkheid en fictie. Het open einde houdt je nog dagenlang bezig, waardor het boek nog aan kracht toeneemt. Wat mij betreft een echte aanrader voor liefhebbers van dit genre. Ton van Mourik schaart zich met dit werk onder de betere thriller-auteurs.
1	Hè, gelukkig. ..eind goed al goed. Het kwade wordt overwonnen, nieuw leven ontstaat, liefde bloeit enzo voort. Het derde deel in deze serie heeft een hoog chicklit gehalte. Jongen ontmoet meisje, ze krijgen wat met elkaar, dan komt er een ruzie/strijd/ongeluk/misverstand en de relatie wordt verbroken. Gelukkig is dit niet het einde. We zien de liefde toch weer overwinnen.En de jongen en het meisje leefden nog lang heel gelukkig. ..
1	Wat een goede serie is dit met Helen in de hoofdrol. Na het lezen van naar bed naar bed wil je gelijk door naar het volgende boek. Kan niet wachten.
1	En nu moet ik weer wachten op het volgende deel met Mickey Bolitar.....Dat was het eerste waar ik aan dacht toen ik het boek dicht sloeg. Want het verhaal van de jeugdige speurder heeft me inmiddels aardig in zn greep. Ik vind de verhalen geweldig met als enige minpunt dus het wachten tussen de delen in. Ook Gevonden zit weer boordevol spanning, humor en plotwendingen waardoor je het boek gewoonweg niet weg wilt leggen. Draaiend van vermoeidheid in mn bed er alles aan doen om na een lange dag wakker te kunnen blijven om maar zo ver mogelijk in het verhaal te kunnen komen. En een groter compliment kan een boek van mij niet krijgen. Een echte Coben, een echte Bolitar en dus een echte thriller die je met weemoed weglegt....Nu snel kijken of er al een datum voor deel 4 bekend is...
1	Leest heerlijk weg. Je blijft geboeid worden door de personages. Je vraagt je steeds af hoe het met iedereen afloopt. En tegelijk loop je door Rotterdam.”
1	Een heerlijke YA thriller van één van mijn favoriete schrijfsters van YA boeken. Het verhaal begint met een spannende proloog en vanaf dat moment kon ik niet meer stoppen met lezen. In één ruk heb ik dit heerlijke boek uitgelezen. Pijn is een geweldige thriller voor jong en oud met veel intriges en een verassend plot die ik niet zag aankomen. Een absolute aanrader !
1	Ook ik heb het boek gelezen en was zeer onder de indruk van het plot en ontknoping. In het begin weet je door de hoeveelheid informatie, en de totaal verschillende personages helemaal niet wie de schuldige is en waar je het motief moet zoeken. Maar naar mate het einde nadert wordt het boek interessanter en spannender. Dit boek heeft mij, nadat ik het gelezen had, nog dagen bezig gehouden. Toch verdient dit boek geen 5 sterren omdat de schrijfstijl soms wat vervelend wordt door de lange uitgesponnen informatie van bijvoorbeeld het maken van medicijnen en gerechten uit die tijd. Voor wat dat laatste betreft kan ik me geheel vinden in de recensie van Crimezone.
1	Ik heb eigenlijk niet de gewoonte om recensies te schrijven over het werk van mijn collega's (inderdaad, ik schrijf ook thrillers, zie maar op www.stefaanvanlaere.be of elders op deze site), maar dit keer wil ik graag een uitzondering maken. En wel voor Bavo Dhooge, wiens verzameld thrillerwerk ik hier in één keer graag zou roemen omdat hij een originele stem in thrillerland laat luiden. Ik heb nog niet alle vier zijn thrillers over Pat Somers gelezen (sorry Bavo, maar dat verdomde tijdsgebrek nietwaar...), maar die ik wél gelezen heb (SMAK, Spookbloem en het begin van Star) wisten me bijzonder te bekoren. Bavo balanceert namelijk vakkundig op het slappe koord tussen hilarische toestanden, kitsch, pulp en camp met een zelden geziene flair. En dan zijn er natuurlijk nog zijn andere boeken die hij welhaast sneller schrijft dan de lezers ze kunnen lezen.Kortom, een schrijver naar mijn hart die ik hier graag warm zou aanbevelen. En nee, Bavo heeft mij NIET omgekocht om deze lovende woorden te schrijven, ik meen ze ook. Er is genoeg naijver in de wereld, dacht ik...
1	Je zit helemaal in dit verhaal. Heel spannend geschreven over een situatie (pas bevallen met kraamhulp) die voor veel mensen herkenbaar is.
1	Vervolg op het boek Zin. Verhaal pikt na 'Zin' gemakkelijk op en is een mooi vervolg met nieuwe avonturen en gevoelens die verdiept worden. Benieuwd naar deel 3!
1	Tess heeft prima gebruik gemaakt van haar schrijftalent. Het is een boek om lekker van te geniet en zo vlot geschreven is dat je het in een dag uitleest. Het thema en het gebruik van de historische feiten uit het Italië van de tweede wereld oorlog is erg goed gedaan. De ontwikkeling van het verhaal en het plot zijn leuk bedacht en prima verwerkt. Misschien alleen wel wat makkelijk te voorspellen. Het verhaal is dus eigenlijk te kort maar het doet niets af aan de 4-sterren die het zeker waard is. Je zal Tess er zeker in herkennen.
1	Ik heb dit boek met veel plezier geluisterd. Ik ben het helemaal met jcdlw hieronder eens: nog steeds interessant en leuk om te lezen/luisteren. En er is in een aantal opzichten niet veel veranderd: ook nu is het de droom van een deel van de jonge meisjes om iemand te trouwen die veel geld heeft al zitten de moeders daar dan wat minder achteraan. Ik vond 'Trots en vooroordeel' ook mooier dan dit boek.
1	Wat kan deze man goed schrijven. De zinnen zijn poëtische, het verhaal is mooi en invoelbaar. Je krijgt een mooi beeld van IJsland, het ruwe vissersvolk en de grillige natuur. Er wordt mooi over de dood geschreven. Soms is het boek een beetje dromerig en speelt het zich af in een ander bewustzijn, een droom of bijna dood-moment. prachtig.
1	Dat het boek niet voldoet aan de standaarden van het genre legal-thriller maakt me persoonlijk kein Flaus aus. Slimmer dan John Grisham en opmerkelijk strakke verhaallijnen. Puntje van je stoel? Ja en nee. Juist de eenvoudige opbouw van het verhaal en het pragmatisme van Von Schirach maken dit een heerlijk intrigerend boek, met aardige WTF-feiten. Als het kan wel liefst in het Duits lezen, dan mis je niks van de sfeer (en van Piper is er een prachtige kleine gebonden uitgave voor 10 euro; al koop je 'm voor de sier...)
1	Dit boek met veel plezier mogen lezen voor de thrillerleesclub. Een boek waarin romantiek, spanning, familie, oorlog en muziek eigenlijk de thema's waren. Heb van elke blz genoten en het plot was zoals we van Tess gewend zijn verrassend. Ik vond het boek eigenlijk ook heel aangrijpend, vooral de verhaallijn die in het verleden afspeelde greep me soms naar de keel. Een echte aanrader!!
1	Dit was het eerste boek wat ik van Goddard las en het heeft me van de eerste tot de laatste pagina geboeid. Voor mij was dit boek een echte 'pageturner', vol verrassende wendingen. Het eind had voor mij geloofwaardiger mogen zijn, maar desalniettemin heb ik er een favoriete schrijver bij!
1	Wat mooi beschreven dit dramatisch, historisch verhaal! Het geeft een beeld over hoe het in de 2e wereld oorlog er aan toe is gegaan. Dit verhaal blijft mij lang bij, heeft echt indruk gemaakt.
1	Goed boek, met duidelijk beschreven details van het pesten en hoe het iemand geestelijk helemaal kapot maakt. Het einde was voor mijn gevoel wat minder, te snel allemaal. Maar al met al een duidelijk boek dat wel aan het denken zet. Ook over het gedrag van anderen die het pesten zien, maar hier niks van durven te zeggen of zich niet eens geroepen voelen om iets te zeggen.
1	EEn zeer goed en spannend verhaal.
1	Het leest bijzonder vlot en door de manier waarop het geschreven is, is het enorm makkelijk om je in het verhaal en de gevoelens van de personages in te leven. Heerlijk om te lezen. Echt een aanrader!
1	Dit is razend spannend. Een jongeman wordt na 10 jaar gevangenis vrijgelaten en keert terug naar het dorp waar zijn vader woont, waar hij betrokken is geweest bij het verdwijnen (moord?) van twee meisjes. En dan begint de miserie. Opnieuw verdwijnt een meisje en uiteraard is hij de hoofdverdachte. Jaloezie, redden van het eigen vege lijf, ieder voor zich en schuif de schuld maar in de schoenen van de man die al in de gevangenis heeft gezeten. Geweldig.
1	Jammer jammer jammer dat ik hier niet langer van kon genieten. Ontzettend spannend verhaal, onverwachte wending en heel origineel! Heel prettig geschreven. Ik heb er van genoten.
1	Wat een eerlijk, nuchter en ontroerend boekje is 'Lieve Facebook vrienden, ik heb borstkanker' van Caroline Griep. En dan is het ook nog vlot geschreven. Een boekje dat je kunt lezen met een lach en een traan, want Griep is goed in zelfspot. Zonder dat dit overigens afbreuk doet aan alle nare ervaringen, die ze zo eerlijk beschrijft. Bevrijdend! Mij heeft het in elk geval geraakt. Een aanrader voor vrouwen die te maken krijgen met borstkanker en hun naasten. Ook voor die laatste categorie staan er tips in hoe je een dierbare met borstkanker kunt (onder) steunen. Ook fijn, tot slot: je leest het in een halve avond uit.
1	Vind het een erg spannend en weer leuk geschreven boek. Lekker weg te lezen en tot op het einde weet je niet wie de dader is, het lezen waard!!
1	Jadran heeft een geestelijke beperking. Josh is zijn jongere broer maar moet vaak wel op hem letten. Jadran ziet geen gevaren, is groot en sterk en draait af en toe helemaal door. De broers vinden een jonge kraanvogel waarvan de ouders zonder hem naar het zuiden zijn getrokken. Op het balkon maken ze een plekje waar ze de vogel kunnen verzorgen. Jadran wil de kraanvogel leren vliegen en raakt daar helemaal geobsedeerd door. Op een gegeven moment is Jadran onhoudbaar thuis en zal hij toch naar een instelling moeten. Josh snapt het wel maar ook wil hij zijn broer bij zich houden. Ik vond de band tussen de broers heel mooi beschreven. Heel subtiel wordt duidelijk dat Josh best veel heeft moeten opgeven voor zijn broer maar ook wat die hem geeft. De broers gaan op een tractor op weg om de kraanvogel, heel symbolisch, naar zijn familie te brengen in het zuiden. Elk hoofdstuk begint met een prachtige illustratie van Martijn van der Linden. Voor 10+
1	Na het grote verlies van Kristen stapelen misverstanden zich op tussen moeder Erika en zus Annie. Door foute aannames, halve waarheden en hun grote verdriet raken zij elkaar helemaal kwijt. Het verhaal moest even op gang komen voordat ik er helemaal inzat maar dat heeft het vervolg van het boek meer dan goed gemaakt. Het indringende en bij tijd en wijle onroerende verhaal werd vanuit wisselend perspectief, zowel moeder en dochter, verteld. Schrijfster Lori Nelson Spielman maakt gebruik van veel spreuken die door het boek heen gebruikt worden, hierdoor wordt het verhaal erg krachtig. De finale plottwist heeft mij uiteindelijk toch verrast en met een fijn gevoel achtergelaten. Lori Neslon Spielman schrijft feelgood van de bovenste plank…
1	Een voor mij onbekende schrijfster, wel een mooie voorkant en titel... de geschiedenis van het Delfts Blauw gaf mij de doorslag. Gelukkig maar, want dit mooie verhaal had ik echt niet willen missen. Het deed me een beetje denken aan de film Girl with a pearl earring uit 2003 en in het verhaal wordt ook een beetje gesuggereerd dat dit meisje van Vermeer de hoofdfiguur is van dit verhaal. Hoe het leven van een burgermeisje er in die tijd uit had kunnen zien, kwam bij mij door het lezen van dit boek tot leven. Ik vond het mooi dat er een liefdesverhaal aan vastgeknoopt zat en dat de hoofdpersoon talentvol was.
1	Het heeft even geduurd maar ik heb het boek uit ! Wat een plaatje om te ziet echt prachtig gedaan !! En het verhaal is ook goed maar ik had meer spanning verwacht. Het is niet de page turner die ik had verwacht maar wel een goed verhaal!
1	Ook dit deel was weer lekker spannend.
1	In het derde deel van de Percy Jackson serie was het 'eindgevecht' waar het hele verhaal naar toe ging, pas in het 17e hoofdstuk (van de 20) en in de 19e was het al weer voorbij. Ook gebeurde er gewoon niet zo veel dingen die je echt 'spannend' kunt noemen. Het is wat dat betreft toch meer voor jongere kinderen geschreven. Maar ik vond het boek toch leuk en de volgende delen zijn veelbelovend. De spanning bouwt zich al een beetje op nu de 16e verjaardag van Percy over slechts 2 jaar is en dan duidelijk zou worden wat die voorspelling inhoudt. Ik ben benieuwd!
1	Vrij ingewikkeld boek omdat er nogal veel personages de revue passeren. Bovendien wordt heden en verleden geregeld in elkaar verweven wat alles niet echt overzichtelijker maakt . Dit alles neemt echter niet weg dat het boek een echte aanrader is. Spannend,een echte pageturner. Doordachte, originele inhoud,gedegen schrijfstijl. Het vervolg,Zij die gaan,is intussen besteld. We kijken er naar uit...
1	Deze worp van Eggers heeft net als zijn debuut (afgekort EHVVDG) een nogal lange naam: “Uw vaderen, waar zijn zij? En de profeten, leven zij voor eeuwig?” Het is niet toevallig dat dit een quote is (uit de Bijbel overigens), want het hele boek is één grote verzameling quotes, of beter gezegd: is één lange serie dialogen zonder ook nog maar één beschrijvende zin. Stilistisch is dit boek dus zeer bijzonder. Het verhaal is dat ook, want dat draait om een enigszins verknipte jongeman die 5 mensen ontvoert en opsluit in een verlaten legerbasis. De gesprekken die hij met hen voert zijn prikkelend en raken aan allerlei eigentijdse thema’s. Net zoals in ‘The Circle‘ is Eggers dus weer erg relevant en actueel. Maar of dit boek hiermee inhoudelijk ook zo sterk is? Tja, ik vond het zelf erg gekunsteld bij tijd en wijle en het verhaal moet ook steeds meer overeind gehouden worden door gekke toevalligheden. Maar desondanks is dit nieuwste werkje van Eggers toch nog steeds zeer boeiend. Het is niet voor niets dat ik alles heb gelezen wat hij uitgebracht heeft…
1	Weer een échte 'Dorrestein' met ironie en overdrijving als sterktste troeven!
1	Dominic Lieven schrijft over een stuk geschiedenis; hoe Rusland (met hulp van geallieerden) Napoleon verslaat. Het is een taai boek, maar duidelijk geschreven. Dominic moet hier menig uurtje onderzoek in hebben zitten. Wat mij vooral trof is: hoeveel levens er verloren gaan door de waan en waanzin van regeringsleiders.
1	aanrader vooral als je zelf in zo'n situatie zit het maakt duidelijk wat een verslaving met je relatie en gezin kan doen. Ik vind het ook heel moedig van de schrijfster om zich zo kwetsbaar op te stellen met als doel ook anderen te kunnen helpen en het taboe te doorbreken. Het verhaal leest makkelijk je wilt gewoon weten hoe het verder gaat dus ook geschikt voor mensen die normaal niet zo van lezen houden.
1	Dit boek van Nicci French is een absolute aanrader voor iedereen die van thrillers houdt. Hoewel het boek een driehonderd pagina's telt, leest het als een trein en het verhaal verveelt geen minuut. Je verplaatst je als het ware in de leefwereld van Alice en het verhaal laat je nadien ook niet los. Het verhaal is op een indrukwekkende manier geschreven en beschrijft de liefdesroes waarin Alice plotseling terecht komt maar die een hele andere wending krijgt wanneer ze de echte Adam leert kennen. Het was het eerste boek van Nicci French dat ik heb gelezen maar ik ben zo onder de indruk dat er zeker nog boeken gaan volgen.
1	Ik was verkocht door de doodskist, en heeft me niet teleurgesteld. Peter James was voor mij nog onbekend maar zeker voor herhaling vatbaar. Hij kan je aandacht vasthouden en als je denkt dat je weet hoe alles in elkaar zit, nu dan wordt je weer aangenaam verrast!
1	Ik ben nog jong. Soms met de illusie dat ik al een gevorderde lever (levende? levenaar?) ben, soms kwetsbaar als een baby die haar armpjes uitstrekt naar iemand die groter, ouder en wijzer is. Die me oppakt en me weer neerzet op de plek waar ik hoor te zijn, en het liefst pas als ík er klaar voor ben. Leven. Hoe moet dat eigenlijk? Waarschijnlijk net als vele anderen, moi incluis, is Claudia de Breij, gedreven door – jawel – het leven, op een moment gekomen waarop het verlangen naar het antwoord op die vraag te groot werd om te laten rusten. Een grandioos moment, mag ik wel zeggen, daar op dat moment dit boek ontsproten is. Zoekende naar houvast, wijsheid en nieuw vertrouwen, gingen zij en haar zaken- en levenspartner Jessica van Geel in gesprek met grootse namen. Grootse namen horende bij grootse mensen die ons voorgingen. Die al heel wat afgeleefd hebben, hopelijk nog heel wat af te leven hebben, en die bereid waren daar best een heel inspirerend boekje over open te doen. Vaak zonder dat de geïnterviewden zich bewust waren van de ankers die ze met hun verhalen bij zich droegen, pikte Claudia ze er feilloos uit en deelde ze met ons. Gemengd met een intiem kijkje in de keuken, de woonkamer en het bed van Claudia, over hoe zij de dingen wel of juist niet doet, is met Neem Een Geit een 208-pagina’s tellende blauwdruk van het leven ontstaan. Een subtiel malletje. In plaats van een belerend u-moet-en-u-zal, neemt Claudia de lezer mee in haar zoektocht. Op de recht-door-zee en humoristische manier die haar zo eigen is. Bovendien schittert haar eigen wijsheid en authentieke zelf, zo parallel aan wat zij op het podium laat zien, tussen de regels door. Eenieder die het zichzelf toestaat een ferme, uitgestoken hand vast te pakken, zal vanaf bladzijde één aan de lippen hangen van Hanneke Groenteman, Erica Terpstra, Paul van Vliet, Hedy d’Ancona, Claudia’s pedicure en vele anderen. (Claudia, of je een vervolg wil schrijven met daarin wat de geïnterviewden tegen uitgelubberde onderlippen kunnen doen?) Zij gingen ons voor, zij deden het al eerder. De drempel overgaan waar ik nog steeds niet overheen kan kijken, de sprong wagen in het diepe, terwijl jij nog wat wiebelig op het randje staat. Rouwen en liefhebben. Leven. En óók als je met Neem Een Geit verwacht een gebruiksaanwijzing van het leven gepresenteerd te krijgen (en die dan wél leest), of juist dan: sla hem open, sla het op en geef het door. Wat mij betreft is dat levensles numero één die Claudia ons met haar boek probeert mee te geven: wij zijn allen op zoek en schrijven samen voortdurend - met een hoop typex en gekras - aan de handleiding van ons leven. Iedere dag spijkeren we hem bij, wissen we wat uit en voegen we iets toe. Om de geüpgrade versie weer door te geven. Oh, en laat ik deze levensles niet vergeten: neem een geit! Waarom? Wees gerust: Claudia legt het uit. Gemekker zal nooit meer hetzelfde zijn.
1	En ook deze keer heeft Camilla Läckberg mij niet teleurgesteld ! Weer een juweeltje van een boek en ja je MOET ze echt wel in volgorde lezen hoor dat maakt de steeds terugkerende verhaallijnen extra mooi. Ook het hoofdverhaal was weer de moeite waard en een bijzonder plot,echt geniaal verzonnen !! Ook de clifhanger maakt dat je snel naar Oorlogskind wil !!
1	Ook in dit vierde verhaal uit de Barbarotti-reeks slaagt Nesser erin mij als lezer te raken en te laten genieten. Door zijn mooi (soms grappig, soms aangrijpend) taalgebruik wordt het lezen van dit boek een totaalbeleving. Enerzijds is er het mysterie rond de dood van een man op precies dezelfde plaats als waar 35 jaar geleden een jonge vrouw dood werd aangetroffen. Beide slachtoffers behoorden tot een selecte vriendengroep van 6 studenten. Het onderzoek van inspecteur Barbarotti en zijn collega Eva Backman wordt afgewisseld door de gebeurtenissen van meer dan 35 jaar geleden. Anderzijds worden de onderlinge relaties en spanningen tussen de 6 vrienden door Nesser zeer sterk neergezet waar je als lezer niet ongevoelig kan voor blijven. Geleidelijk aan onthult Nesser een tipje van de sluier en begrijpen we wat er in het verleden is gebeurd.
1	Normaal gesproken is dit geen boek wat ik zou lezen, maar vanaf de eerste bladzijde werd ik gegrepen door het verhaal en kon ik niet meer stoppen. Heb het dan ook binnen een dag uitgelezen!
1	Spannend verhaal over een huwelijk dat 'toxic' te noemen is. Je bent zeker in het eerste deel steeds aan het twijfelen: heeft hij het wel gedaan, houdt hij iedereen voor de gek? Wat is er gebeurd, of zal het toch zo zijn dat.....? In deel twee draait het verhaal een andere kant op en is de spanning heel anders. Einde is gemeen, maar de uitvergrote werkelijkheid voor heel wat echtelieden. Zoals een Amerikaanse recensent schreef: read it and stay single.
1	Verhaal zoals altijd vlot geschreven, boek blijft tot einde verhaal spannend. Blij met nieuw personages.
1	Rauwe thriller. Top geschreven. Goed verhaal. Spannend.
1	Dit is dan een zogenaamd jeugdboek, maar dat maakt helemaal niets uit. Een goed boek, net zo sober geschreven als "Boven is het stil". Lezen!
1	Het is het eerste boek dat ik van deze schrijver lees, en het beviel mij wel ,ik wil nog boeken van deze schrijver lezen.
1	Ik kom naar je toe" is het laatste bericht dat Tara gekregen heeft van haar tweelingzus Devi. Terwijl ze het bericht voor de zoveelste maal herleest voelt ze dat ze in de gaten wordt gehouden. Zo maakt Tara kennis met Tom Des Orleans .Zij werkt in het verzorgingstehuis waar Tom zijn vader is opgenomen. Hij geeft haar zijn kaartje zodat zij hem steeds kan bellen wanneer er iets aan de hand zou zijn met zijn vader. Hij blijkt ook nog een recherchebureau te hebben. Hetgeen Tara natuurlijk aan het denken zet en ze hoopt Devi te kunnen vinden met zijn hulp. Tom heeft ook nog een neef Jeffrey dit rechercheur is. Wat ze niet weten van elkaar is dat ze allemaal zeldzame talenten hebben en de nieuwe generatie overlevers zijn. Ze zijn voorbestemd om bij elkaar te komen maar dit kan enkel als Devi gevonden wordt. Mijn mening De overlevers is het eerste boek wat ik lees van Rik Raven. Tijdens Boeken en koeken heb ik Rik ontmoet en was mijn nieuwsgierigheid geprikkeld om dit boek te lezen. Een thriller met hoofdpersonages met buitengewone talenten: "de charmeur beïnvloed de geest, de vormer maakt tastbare illusies, de ziener laat aura's branden en de wisselaar heeft uitzonderlijke kracht" zo staat er geschreven voor het eerste hoofdstuk. De schrijfstijl van Rik Raven is direct, to the point en soms wat aan de groffere kant. Dit past zoals de titel laat vermoedde zeker bij de verhaallijn. Overleven doe je nu eenmaal niet met bloemig taalgebruik. Devi die niet spreekt en ook nog in het volledige donker gevangen zit is proeft de wanhoop vanaf het begin. Tara leert de krachten van Tom op een gruwelijke manier direct kennen.  Doorheen het verhaal bouwt de spanning zeker op maar wordt je als lezer ook geconfronteerd met een zeer duistere kant van de hoofdpersonen. Tom en Jeffrey hebben een verleden achter de rug dewelke je niemand toewenst. Zij hebben het begrip overleven op een zeker jonge leeftijd leren kennen. Tara, Tom en Jeffrey gaan op zoektocht naar Devi. De rode traan blijkt een juweel te zijn die hun hun krachten kunnen afnemen. Wanneer deze dan ook nog gebruikt wordt moeten ze alles op alles zetten om het te overleven en Devi te vinden. Hierdoor ontstaan er confronterende, groffe, noodzakelijke scenes. Ze zijn zeker niet over the top maar je moet als lezer toch eventjes slikken wanneer de zoveelste dode valt. In 45 overzichtelijke hoofdstukken weet Rik Raven haar verhaal te vertellen. Met telkens een titel aan het begin van elk nieuw hoofdstuk. De personages krijgen na elke gruwelijke scene steeds meer diepgang omdat dan telkens hun referentiekader duidelijke wordt. Soms ontstaat gruwel nu eenmaal door gruwel. Het samenspel tussen de 4 kent pieken en dalen maar uiteindelijk wel een harmonie. Mijn eindoordeel Hoewel ik in het begin even terugschrok van de schrijfstijl bleek al snel dat dit de enige stijl was om het verhaal in te vertellen. Deze gaf namelijk een extra diepte. Ik heb genoten van het samenspel van de karakters en krachten van de 4 overlevers. Een boek wat ik misschien nog wel eens zal herlezen.
1	En meteen pakte ik de personages weer op. Het verhaal bleef mij boeien tot de laatste letter. Het was heel moeilijk weg te leggen. In dit deel kwam ik nog meer te weten over een paar van de personages. Heel mooi hoe heden en verleden dan uiteindelijk samenkomen. Met mooie dialogen, romantiek en een vleugje humor maakt het voor mij tot een waar leesgenot!
1	Ik ben al jaren fan van Deflo en Intifada heeft mij hierin alleen maar bevestigd! Wat een sterk en gedurfd boek, met een heel actueel thema. Het heeft een diepe indruk op mij achtergelaten,ik werd er zowaar stil van. Luc Deflo behoort duidelijk tot de top van Vlaamse schrijvers!
1	Boek begint goed en maakt je nieuwsgierig, maar wordt meer een standaard verhaal. Leest vlot en soms grappig. Prettig boek, maar niet superspannend of origineel. Zeker het eind niet
1	Leuk verhaaltje over iets kwijtraken en weer terugzoeken, maar ook een verhaal dat aanleiding geeft tot het omschrijven van een voorwerp! Ga ik zeker een keer gebruiken in de klas. Waar zo'n boekenbingo al niet goed voor is :) (6e boek voor boekenbingo 2016)
1	Het boek leest vrij vlot en het verhaal gaat over twee broers die het in Nederland eigenlijk wel gezien hebben en hun koffers pakken en het avontuur aangaan in Congo. Het wordt meteen duidelijk dat er in Congo met de jaren niks veranderd is, corruptie, diefstal, geweld etc alles moeten Roland en Patrick doorstaan om van hun transsportbedrijf een succes te maken ( wat niet zonder slag of stoot ging en gaat, denk daarbij aan diefstal , ziektes als Malaria). Het boek is een aanrader voor iedereen die van een goed reisverhaal houdt en meer over Congo wil weten.
1	Het is een onweerstaanbare YA-roman. Een heerlijk boek met uitdagende personages en een intrigerend slot. Onmogelijk weg te leggen!
1	Mooi verhaal wat geen seconde verveelt, qua schrijfstijl ook vloeiend. Ik hoopte zelf alleen op een ouderwetse gruwelroman van King, en was lichtelijk teleurgesteld door het ietwat moralistische fantasy/thriller sausje. Vandaar de vier sterren en geen vijf.
1	Dit vijfde deel vond ik minder spannend dan de vier voorgaande. Toch leest het lekker weg en zit het verhaal goed in elkaar. Bovendien blijft Lisbeth Salander toch één van mijn favoriete karakters ooit. Toch hoop dat ik de vervanger van Larsson het karakter in een eventueel vervolg wat verder uit kan diepen. Nu blijven al haar gedragingen een bevestiging van het stereotype beeld dat door Larsson al duidelijk was geschetst. Het zou leuk zijn ook eens een andere kant van haar te leren kennen en meer menselijkheid te ervaren. Het blijft nog allemaal vrij veilig wat deze man produceert.
1	Midden jaren negentig zag ik de verfilming van dit boek, The Firm, met Tom Cruise als Mitch McDeere. Nu, zeker vijftien jaar later, kwam ik het boek Advocaat van de duivel tegen in de bibliotheek en dacht ik, laat ik dat eens lezen. Het is een héél mooi staaltje literatuur van John Grisham. Tijdens het lezen dacht ik natuurlijk steeds aan Tom Cruise. Maar hoe goed de filmmakers hun best ook hebben gedaan, het boek is duizend keer beter. Een aanrader !
1	Wat een heerlijk prentenboek! Tim mag van zijn vader alleen op de tegels blijven tijdens het buitenspelen. Dat is namelijk niet gevaarlijk. Dit verhaal bewijst het tegendeel. Er valt veel te zien op de mooi geïllustreerde platen. Ook zonder woorden kan het verhaal goed gevolgd worden. De herhaling in de beknopte tekst zorgen voor samenhang en herkenning. (23e boek voor boekenbingo 2016)
1	Een boek dat je kan herlezen en het laat je de tweede oorlog langs beide kanten zien Allebei onschuldige burgers maar door hun opvoeding een andere visie
1	Dit boek doet niet onder voor de boeken die hij samen met Preston geschreven heeft. Heel spannend, bijna niet neer te leggen wat het egoisme van een individu kan aanrichten. Jammer genoeg bijna net zo erg als de realiteit.
1	Een mooi boek. Als je het uit hebt blijf je er nog over na denken hoe mooi en goed het verhaal geschreven is. Het zit zo goed in elkaar. Een goed verhaal
1	Ik ken haar als schrijfster van de Harry Potter boeken en wou dit boek ook een kans geven. Het is compleet anders dan de fantasie boeken die ze daarvoor schreef. De Harry Potter boeken vond ik geweldig dus had ik ook veel verwachtingen van dit boek. Het verhaal is niet slecht bedacht en de personages in het boek zijn zeer goed uitgewerkt. Wat me vooral stoorde was dat er geen tempo in zat. Ik moest me door de eerste pagina's wringen, maar na een tijd kwam er wat meer tempo in. Dit realistisch boek steekt fel af tegen de boeken dat ik gewend ben van haar waardoor het niet helemaal mijn ding was. Ik heb het boek uitgelezen en ik vind het niet slecht geschreven, maar al bij al had ik toch iets beter verwacht van deze grote auteur.
1	Een jong stel van een jaar of dertig leven in een rustige omgeving en zijn tevreden, maar ook niet meer. Maar dan komt een kat in hun leven en langzam aan wordt hun relatie steeds beter. Eerst beginnen ze meer over de kat te praten en dan organiseren ze hun leven ook veel meer. De simpele liefde en aanhankelijkheid van de kat heeft een enorme invloed op hun realatie. Alleen maar door simpele dingen als spelen, komen eten en je aankijken. Als kattenliefhebber krijgt deze roman dus vijf sterren;
1	Meestal heb ik mijn twijfels over boeken die een vervolg zijn op een best-seller. Gewoonlijk proberen de auteurs de gevonden succesformule enkel verder uit te melken. Tess Gerritsen is echter van een ander kaliber, geen mirakuleuze ontsnappingen, geen ongeloofwaardige plotwendingen maar een sterk, spannend en geloofwaardig verhaal. Voor de lezer die eerst De chirurg gelezen heeft is dit boek een must want zoals blijkt uit dit boek was het vorige verhaal nog niet af en gaat de nachtmerrie verder.
1	Als je meer wilt weten over de moord op JFK, en zelf lekker verder wilt fantaseren, lees dan dit boek met een weliswaar controversiële, maar toch plausibele nieuwe complot-theorie. Er zitten superspannende stukken in, die zo verfilmd kunnen worden. Verder veel info over schimmige organisaties als Rozekruisers en Vrijmetselaars; als je daarin geïnteresseerd bent is dit boek erg leuk om te lezen. Ook de website, die het boek ondersteunt, is heel interessant. Ik vond het absoluut niet storend dat de professor verliefd wordt op de journaliste, en ook niet dat de titel je misschien doet denken aan De Da Vinci code; dat zijn echt bijzaken. Ik heb een aantal avonden geweldig genoten. Een echte aanrader voor de vakantie, of voor een regenachtig weekend!
1	Heb de originele versie in het Duits gelezen. Aanvankelijk was ik bang dat het een zeer wetenschappelijk boek zou worden, maar niets is minder waar. In een meeslepend verhaal en op een bevattelijke manier leert Schätzing ons de geheimen van de zee kennen. Dit boek heeft me heel wat bij geleerd.
1	Wat een heerlijk boek is 'De weg van het water'. In één ruk uitgelezen. Spannend en helemaal van deze tijd.
1	zeer spannend boek,maar waarom nou zo'n eind?
1	Als je aan dit boek begint kun je niet meer stoppen met lezen. Ik heb het in een keer uitgelezen. Al kende ik het verhaal toch wilde ik alleen maar door lezen. Je valt van de ene in de andere verbazing hoe het in Nederland geregeld is met de wetten. Goed geschreven Esther. Je hebt me geraakt van het begin tot het einde.
1	Met deze roman heeft schrijver Matthew Olsan de machtsstrijd & wreedheden van elke willekeurige oorlog verpakt een fantasy-achtig verhaal. Het verhaal gaat over Gus en over zijn verhouding met de moerasmensen. Er zijn 3 gedeeltes in het verhaal te onderscheiden: het heden, 21 jaar terug in de tijd en dan nog eens elf jaar eerder. Als lezer begin je in het heden, Gus komt uit de gevangenis maar waarom hij daar is beland daar blijft de schrijver vaag over. Wat wel heel duidelijk is, is de band met de moerasmensen. Maar deze bevolkingsgroep worden in het heden niet geaccepteerd en simpelweg uitgekotst. In de daaropvolgende periodes blijkt hoe de band is ontstaan tussen Gus en de moerasmensen en waar het "mis" is gegaan. Uiteindelijk blijkt Gus ook een gewoon mens ...........ondanks zijn goede inborst blijkt hij toch ontvankelijk voor het giftige gedachtegoed die door de onderdrukkende machthebbers wordt verspreid. Heel mooi geschreven en beschreven in dit boekje !!
1	Het boek omschrijft een waar gebeurd verhaal maar dan met fantasie gekoppeld. Het volgt twee vrouwen. De moeder van het vermoorde meisje Jellemieke en de vrouw van de dader. Dat heeft Loes heel goed weten te treffen.
1	Het boek brengt heel de tijd op het verkeerde spoor. Ook maken de meiden allerlei nare dingen mee. Je denkt echt wie zit erachter. Vooral door het personage van Emily. Je leest van verschillende personen hoe hun de gebeurtenissen bevatten en dat maakt het heel erg spannend
1	Een fantastisch sterk debuut van Linda Jansma waar ik enorm van genoten heb. Het verhaal is vanaf de eerste pagina ontzettend spannend en zakt werkelijk nergens in. De karakters zijn erg goed neergezet en ook het switchen van perspectief is knap gedaan. Een ware pageturner en ik kan niet wachten op haar volgende boek! Ik ben één en al lof voor Caleidoscoop en kan ik iedereen het boek aanraden!
1	Ik vond Tombola een heel mooi boek. Het leven gaat met ups en downs.Je kunt er veel in winnen, maar nog veel meer in verliezen.Het is een boek dat heel gemakkelijk weg leest. Toen ik er in begonnen was wilde ik ook heel graag weten hoe het verhaal af zou lopen. Ik heb het eigenlijk in één ruk uitgelezen. De flashbacks sloten heel mooi aan bij waar ze nu aan dacht en wat er speelde. Ik kreeg echt een kijkje in het leven van Hanna zowel nu als in haar verleden. Ik kon me heel goed in het verhaal inleven. Op den duur zag ik haar door de straatjes in Catalonië lopen geweldig.Ik vond de opbouw van het boek ook heel mooi. Eerst komt Hanna Siem tegen op het strand. Wat achteraf mooi naar voren komt op de kaft waar je hun schaduw ziet. Dan gaan ze allebei hun eigen weg, Siem met Hanna haar vriendin Marit. En Hanna alleen met haar dochter Rosa. Voor haar dochter Rosa besluit ze naar Spanje te gaan, zodat Rosa de kans krijgt om afscheid te nemen van haar oma. Ik vind dit heel mooi beschreven, dat ze dit toch doet, ondanks dat zij haar zo hebben laten vallen na de scheiding van Cisco. Wat ik heel fijn vond om te lezen was de spanning in het verhaal. Siem komt op den duur naar Spanje om Hanna op te halen en dan gaan ze in een hotelletje in Frankrijk helemaal los met z'n tweetjes. Na die tijd heeft Hanna spijt. Ze heeft haar vriendin Marit bedrogen. Hoe Marit hier mee om gaat daar heb ik respect voor. Van je komt eindelijk eens voor jezelf op en denkt een keer niet aan een ander. Dit nadat ze van de eerste schrik bekomen is. Ze zijn echte vriendinnen en delen bijna alles met elkaar. Net als dat de moeder dochter band tussen Hanna en Rosa heel erg sterk is. Het einde vind ik wel een beetje abrupt. Ze heeft Siem aan de telefoon na veel twijfelen of ze op zou nemen. Ze doet het toch en dan is het boek uit. Ik had graag nog verder gelezen hoe het die twee samen met Rosa vergaan zou zijn. Ik hoop dan ook dat er nog een vervolg op het boek Tombola komt.
1	Wauw wat is dit verhaal mooi geschreven. Het leest gemakkelijk ondanks de erge gebeurtenissen. Het is zon mooi geschreven dat je helemaal in het verhaal gezogen word. Waardoor je blijft lezen. Ik heb al verschillende verhalen gelezen met het thema tweede Wereldoorlog. Maar dit boek word van een andere kant belicht; iemand die met een nazi samen is. En niet vanuit een joodse gevangene. Heel mooi verhaal. Vol liefde, vriendschap en gruwel!
1	Ik had al heel veel goede dingen gehoord over de boeken van Backman, dus ik had hoge verwachtingen voor A Man Called Ove. En ja hoor, die werden wel degelijk ingelost. Ik vond dit boek geweldig. Het verwarmde mijn hart, brak mijn hart en deed me luidop lachen (de scène met de cliniclown, geweldig). En ja, ik zou kunnen zeggen dat 59-jarigen eigenlijk totaal nog geen bejaarden zijn, dat katten zich nooit zo hondachtig zouden gedragen, en dat mensen na twee uur rijles niet meteen alles onder de knie hebben. Maar dat soort kleine dingen stoorden me totaal niet, het hoorde er gewoon bij. Het verhaal absorbeerde me even helemaal in een bubbel vol warmte, en toen ik na de laatste pagina terug met m'n voeten op de grond kwam, had ik erg veel spijt dat het voorbij was. Ik plan zeker nog de andere romans van Backman te lezen!
1	Na Virtuele tango volgt deel 2 van de vt-thrillerreeks, Verboden tranen. Een topboek van Nederlandse bodem! Echt een pageturner waarin ook rechercheurs Sanne Philips en Luca Borra iets meer worden uitgediept. Volgens mij schuilt er achter Sanne een groot verhaal, maar er blijft een spanning, mede door de komst van paragnost Will de Jager. Ik hoop hem echt terug te zien in het derde deel van deze reeks! In dit deel krijgen de rechercheurs veel op hun bord, vermissing en moord in Hoorn (de woonplaats van de schrijfster), en het wordt ze niet makkelijk gemaakt. Ze moeten 20 jaar terug in de tijd duiken en zo krijg je als lezer te maken met een heel bijzondere vrouw, die je in je hart sluit: Sarah. Ik kon het boek moeilijk wegleggen. Het is bloedstollend geschreven en een verhaal dat in mijn hoofd blijft zitten. Kom maar op met deel 3!
1	Dit boek van Ruth Rendell heb ik voor het eerst gelezen in de jaren 90. Daarna nog zeker 3 keer. Het blijft me boeien, door de personages, de verschillende verhaallijnen en zeker de ontknoping. Lijkt me heerlijk om zelf oude dagboeken van iemand te vinden en dan zo'n geheim te ontdekken. Zeker een van mijn favoriete boeken.
1	Dit deel, nummer 3 in de reeks is een van de betere Harry Potter delen. Het verhaal is spannend en meeslepend. Je blijft doorlezen en moet weten hoe het nu zit met Sirius Zwarts.
1	Dit is een heerlijk boekje om tussen door te lezen. Bijna jammer dat het zo kort is, had graag nog wel even verder gewild
1	Een spannend boek over een gezin, dat iets vreselijks meemaakt. Hun 11jarige zoon Sander is spoorloos verdwenen, nadat het lichaam van het vriendje waar hij op dat moment mee samen was in het bos is gevonden. Hij is dood, maar waar is hun zoon Sander. 6 jaar later keert Sander plotseling terug in het leven van zijn ouders Alma&Linc en zijn zusje Iris. Iris heeft direct vanaf het begin een grote afkeer tegen haar broer, de reden hiervan wordt je duidelijk tijdens het lezen van het verhaal. Ze proberen met z’n allen weer het normale leven op te pakken, maar dit is makkelijker gezegd dan gedaan. Sander wil niets vertellen over wat er zich in die 6jaar heeft afgespeeld en wat er op die avond van de vermissing is gebeurt. Er komen twijfels naar boven bij de familieleden of Sander wel echt is wie hij zegt dat hij is. En al snel blijkt dat hij niet de enige in de familie is die grote geheimen met zich meedraagt. Pas op het einde van het verhaal vallen alle puzzelstukjes in elkaar. Telkens denk je te weten wat er daadwerkelijk is gebeurt en of iedereen echt is voor wie hij/zij zich uitgeeft. Maar doordat je telkens weer wat te weten komt, brengt het verhaal je weer in verwarring. Je wil graag doorlezen, om achter de waarheid te komen. Het boek blijft spannend tot het eind.
1	Top, die aanbieding om het ebook te downloaden. Op mobiel is dit gewoon in één keer gelukt. Nu snel lezen!
1	Een spannend en mooi geschreven boek. Deze heb ik pas na het boek Schuilplaats gelezen. Het onderwerp is heftig, waardoor je echt met Hanna meeleeft. De personages worden zo goed beschreven dat je bijna wil zeggen of adviseren om iets anders te doen aan hen. Een aanrader.
1	een ongelofelijk leuk verhaal over de jeugd van de kerstman,het is als jeugd boek geschreven maar als oudere lezer heb ik er van genoten
1	De truttige titel zette me een hele tijd op het verkeerde been, ook de lieftallige foto op de cover speelde me parten. “Een kindermeiden-roman” geeft de indruk dat het een stroperig verhaal wordt terwijl Kathryn Stockett meesterlijk de dramatische levens- en werkomstandigheden van de zwarte, meer bepaald vrouwelijke huisbedienden uit de jaren zestig van de vorige eeuw, in kaart brengt. Door afwisselend diverse personages aan het woord te laten krijgt de lezer een bijzonder beklijvend, lees schrijnend beeld van de onvoorstelbare toestanden die dagdagelijks schering en inslag waren toen de verhoudingen tussen meester en personeel zich nog manifest zwart-wit kleurden. In bijzonder fraaie, ongekunstelde taferelen schetst Stockett de kleinste faits divers en de diepste emoties die het verhaal schragen en tot grote hoogte opvoeren. Sommige prangende passages grijpen de lezer bij de keel en houden hem een hele tijd in een wurggreep. “Een keukenmeidenroman”, waarschijnlijk om triestige marketingredenen verkozen boven het oorspronkelijke “The Help”, verdient een staande literaire ovatie, waarbij ik ook de voortreffelijke vertaling van dame Ineke van Bronswijk wil betrekken.
1	Henning Mankell overtreft zich zelf met Kennedy's brein. De zoektocht van een moeder naar de oorzaak van de dood van haar enige zoon. De zoektocht breidt zich uit over diverse continenten en een mystieke dreiging is doorheen het gehele boek aanwezig en dat zorgt er mede voor dat de nieuwsgierigheid naar elke volgende pagina groot is. Wat mij het meeste opviel was dat Mankell hier een bepaalde vrijheid in schrijfstijl en verhaallijn verwerft die we bij de Wallanderreeks niet te zien hebben gekregen, het lijkt of de Mankell zijn vleugels uitslaat en zich volledig laat gaan, dit boek is dan ook met de nodige passie geschreven. Voor elke boekliefhebber een aanwinst in zijn boekenkast!!
1	Ik vond het een goed boek, in zin van motivatie. Na het lezen (op een dagje uit, want leest heel vlot) had ik gelijk zin om weer 100% voor mijn bedrijf te gaan!
1	Eens in de zoveel tijd kom je een boek tegen dat gewoon goed is, heel erg goed. Niet omdat je van spanning op het puntje van je stoel zit, niet omdat er wereldschokkende dingen verteld worden, maar gewoon omdat de auteur zijn vak verstaat en op zoveel andere manieren je aandacht weet vast te houden. 'De halfbroer' is zo'n boek. Grote buiging voor de auteur Lars Saabye Christensen. Afgezien van de eerste pagina's is het boek eigenlijk één lange flashback. Het vertelt het verhaal van de halfbroers Barnum en Fred, verteld door die eerste. Het verhaal begint in 1945, op het eind van de tweede wereldoorlog, wanneer Fred verwekt wordt. Wat volgt is een reis door de tijd, waarin we kennis maken met de mensen die het leven van de twee broers gekleurd hebben. Ik ben heel erg blij dat ik alle 731 pagina's van dit boek tijdens mijn vakantie gelezen heb, waardoor ik een paar dagen lang helemaal in het verhaal kon opgaan. 'De halfbroer' krijgt van mij zonder enige twijfel vijf sterren.
1	Een enorm boeiend verhaal door Lisa Gardner geschreven, op dit moment is het een beetje een hype om over verdwenen meisjes te schrijven en Lisa heeft er een intrigerend verhaal van gemaakt. Je maakt kennis met Flora, die heel lang vastgehouden is door haar ontvoerder op de meest afschuwelijke manier en die de ontvoering overleeft heeft maar eigenlijke geen overlever is, zoals het haar gezegd wordt. Zij probeert op haar manier in het reine te komen met haar ontsnapping door andere verdwenen meisjes te redden. Ze gaat er op haar eigen manier mee om, waardoor ze de aandacht van D.D. trekt, die haar werkwijze wantrouwt. Een zeer spannende thriller.
1	De verhalen van deze schrijver hebben meestal een bijzonder uitgangspunt, zo ook dit boekje. Het verhaal vooral bezien vanuit een neefje dat zijn onbekende tante probeert te doorgronden. Door zijn ogen en via de brieven die door deze tante geschreven zijn en voorgelezen worden, krijgt de lezer een steeds beter beeld van deze tante die non is. Daarbij complimenteren de vele commentaren van andere familieleden, tijdens het brieven lezen en ook daarbuiten, het geheel. Een levendig verhaal ontstaat hierdoor. De lezer krijgt tegelijkertijd zicht op het ouder wordende neefje, de werkzaamheden van zijn tante de non, hun verhouding onderling en op de achtergrond de maatschappelijke veranderingen. De schrijver heeft mooi woordgebruik.
1	Ik heb helemaal géén moeite gehad om in het verhaal te komen, al kan ik er wel inkomen dat sommige het begin en beetje langdradig vinden, maar ik heb daar dus geen last van gehad. Ik kan alleen maar zeggen: Superboek!!! Gelukkig zijn deel 2 en 3 er nog...
1	Een prachtig en ontroerend boek. In een keer uitgelezen en geen seconde weg kunnen leggen. Ontzettend mooi geschreven waarbij alle emoties echt tot leven komen en een prachtig verhaal. Een absolute aanrader!
1	Wat een prachtige roman. In meerdere dagen heb ik dit boek echt verzwolgen. Je kunt er helemaal in opgaan. In dit boek worden de levens van Isabel en Emily beschreven. Isabel die leefde in een tijd dat de vrouw na haar huwelijk thuis bleef en geen baan meer had. Emily leeft in het nu. Beide zijn redacteur. Zij beoordelen en controleren boeken. Isabel rolt min of meer in het vak nadat zij is weggelopen. Emily heeft er echt voor gekozen. Het gaat Isabel enorm goed af, nadat zij zich heeft opgewerkt binnen het bedrijf. De schrijver die zij begeleid is Hugh Morton. En dat is ook de link met Emily. De weduwe van Hugh Morton wil een biografie laten schrijven. Zij benaderen de uitgever waar Emily werkt. Zij krijgt dit boek toegewezen om te begeleiden naar een biografie. Isabel en Emily hebben beide een grote liefde. Beide hebben ze zo hierin hun moeilijkheden. Daarnaast heeft Isabel ook nog te doen met het tijdsbeeld van haar tijd. Emily raakt meer en meer betrokken bij Isabel nadat zij iedere keer memoires van Isabel binnen krijgt. Ze weet niet van wie maar het verhaal van Isabel wekt haar interesse. Ze kan ook niet begrijpen waarom de schrijver van het boek haar niet benoemd. Tenslotte is het leven van Isabel wel degelijk verweven met die van Hugh Morton. Heeft dat wat te doen met zijn weduwe? Ik vond de titel goed gevonden, herkenbaar, de karakters worden steeds verder uitgewerkt en geplaatst in hun tijd en het verschil tussen beide tijdslijnen worden goed weergegeven. Je kunt echt meeleven met Isabel en Emily. Dat vind ik heel goed gedaan. Ik heb ook genoten van Droomtuin. Dus al met al wel een favoriete schrijfster van mij.
1	Adembenemend hoe Deaver de dovenwereld in dit boek laat spreken.
1	Wij hebben hoopvol uitgekeken naar het eerste boek van Greet Ilegems ,en ik heb ontspannend van dit boek genoten, nu is het uitkijken naar nog meer van dit alles!!
1	Mooi verhaal, je kunt er inderdaad heel veel uithalen, maar zo lees ik eigenlijk niet. Ik lees meestal 'gewoon' letterlijk wat er staat, en dan is dit gewoon een mooi verhaal. Niks meer, niks minder.
1	Ik las dit boek vorig jaar ook al eens. En kreeg hem nu voor mijn verjaardag. Mooie reden om dit prachtige boek te herlezen. Wat een bijzonder verhaal: de liefde die opbloeit tussen Lou en Will. Een zwaar onderwerp, een dwarslaesie, maar de schrijfster weet het toch heel mooi te brengen. Het doet me denken aan het (waargebeurde) "Intouchables". Levensles uit dit boek (en de film) geniet van de kleine dingen in het leven, het leven gaat al snel genoeg. Ik ga hierna ook de 2 vervolgboeken lezen waarin Lou weer de hoofdrol heeft. Erg benieuwd hoe het haar verder vergaat. Ik leef erg mee met Lou, ze komt echt tot leven voor mij.
1	Goddelijk meesterwerk zegt Johnny Depp over dit boek, ben niet echt gevoelig voor dit quotes van bekende mensen over een boek, maar hij heeft wel gelijk want het is een meesterwerk.
1	In relatief korte tijd de boeken van Camilla Läckberg gelezen (alleen Oorlogskind nog niet) en de stijl bevalt me! In het begin is het even wennen; er zijn vele verhaallijnen die in vrij korte stukken worden afgewisseld. Je moet de boeken dus wel geconcentreerd lezen wil je al die personages uit elkaar houden. De boeken zijn afzonderlijk van elkaar te lezen, maar een van de leuke dingen in Läckbergs boeken is de karakterontwikkeling van de hoofdpersonen door de boeken heen. Je leert de karakters steeds beter kennen en leeft dus ook mee met hun wel en wee. De verhalen van deze karakters door de boeken heen vormen inmiddels bijna een eigen boek. Erg knap gedaan vind ik. Zusje is niet bijzonder spannend, maar zit wederom zeer ingenieus in elkaar, alle verhaallijnen komen weer meesterlijk bij elkaar totdat alle open eindjes met elkaar zijn verbonden. Ik blijf het een bijzonder verfrissende en originele schrijfstijl vinden; het boeit van het begin tot het eind.
1	Ik zat er een beetje tegenaan te hikken om aan dit boek te beginnen, maar heb hem toch uiteindelijk uit de kast gehaald. En wat ben ik blij dat ik dat heb gedaan! Ik vind het een super mooi boek, vooral de verhalen van Marianne. Het is een heel apart verhaal, en het 'gespring' van het heden naar het verleden (die sommige hier juist irritant vinden) vond ik juist leuk. Super boek!
1	Hoe mooi blijft het als je mee mag lopen, ervaren en beleven met een groot artiest, zoals Liesbeth List. Helemaal als dat verhaal met grote passie voor de persoonlijkheid is geschreven. Het boek vertelt prachtige episodes uit haar leven. Wellicht voor een aantal mensen zeer herkenbaar door de aantrekkelijke schrijfstijl. Het is een biografie, die laat zien wat voor een markante persoonlijkheid Liesbeth List is, maar vooral vanuit een mooi en eerlijk perspectief. Grote klasse voor deze schrijfkunst. Een echte aanrader!
1	Of het verhaal nu echt is of niet, ik werd meegesleept in een wereld waar ik al veel over gehoord had maar nu echt kon beleven. Het verhaal kan je zien, horen, proeven en ruiken door de krachtige maar niet langdradige beschrijvingen. Je maakt contact met je eigen (on)sterfelijkheid en die van anderen. Ik heb het boek in één ruk uitgelezen omdat het mij op een aangename manier bij de keel greep. Topper!
1	Dit boek is niet alleen qua verhaal bijzonder maar ook qua vertelswijze. Door middel van korte hoofdstukken kom je steeds meer te weten over het verschrikkelijk leven van Shelley. Het einde van het boek is niet echt zeer verrassend, maar het is meer de wijze waarop het zover gekomen is waar het hele verhaal om draait. Eigenlijk zit je vol verbazing, verwondering en afgrijzen het levensverhaal van Shelley te lezen op een wijze waardoor je het gevoel hebt dat je er zijdelings zelfs bij betrokken bent.
1	Leest lekker weg. Wie heeft Lindeboom vermoord Is het de Russische schone, die Lindeboom via het internet heeft leren kennen, en met wie hij een afspraakje had? . Tot het eind spannend. Verrassend einde .
1	Een tijdje geleden won ik dit boek via de schrijfster Janine van der Hulst-Veerman. Het heeft even geduurd maar deze week had ik eindelijk eens tijd me te verdiepen in het leven en werk van de Huizer vissers aan het begin van de 20e eeuw. Het boek verraste me zeer; niet alleen zijn het eigenlijk twee boeken ineen, Gevangen Wind wordt voorafgegaan door Lieve Hart, maar ik leerde ook dat er vanuit Huizen en andere plaatsen in het Gooi veel kaas verkocht werd door venters in Limburg en later ook in Duitsland. Met veel historische correctheid neemt Janine je 100 jaar mee terug in de tijd om haar verhaal te doen over de moedige vissers uit Huizen (HZ) op de toen nog woeste Zuiderzee en de brutale maar ook dappere kaasventers die ver van huis en haard zorgden voor brood (met kaas) op de plank. Ik moet wel eerlijk bekennen dat de personages wat vlak blijven en ook zijn de gebeurtenissen misschien een beetje zo geschreven zodat de historische context beter uit de verf komt. Maar al met al heb ik deze twee verhalen met veel genoegen gelezen en ik heb er ook nog eens een goede geschiedenisles door gekregen!
1	Een erg realistische, soms pijnlijke en ontroerende, vertelling van Paul (iedereen spreekt zijn naam verkeerd uit, 'Pauwl') die zich afspeelt in 1 dag. Met terugblikken krijg je steeds meer een beeld van zijn leven tot nu en de dagelijkse problemen waar hij tegenaan loopt. In 1 adem uitgelezen.
1	Actie, tempo, spanning, dat zijn de woorden die bij mij opkomen bij het lezen van de Saraceense samenzwering. In die volgorde. De schrijvers Herman Zandstra en Eric Bakker nemen je mee in een duizelingwekkend tempo van gebeurtenissen en dwingen je hiermee bij de les te blijven. Een knap staaltje werk waarbij nauwelijks te onderscheiden valt wanneer de ene schrijver het van de ander overneemt en waar veel diepgaand research voor moet zijn gepleegd. Dit boek vertelt daarom ook meer dan een fictief spannend verhaal. Er zou zomaar een Jamesbondachtige film van gemaakt kunnen worden. Voor mij als romanlezer ging het af en toe te snel. Ik miste wat verdieping in de karakters van personages. Voor liefhebbers van (actie)thrillers is dit boek met die prachtige kaft een absolute must. Ik geeft 4.5 sterren.
1	De schrijver is een Griekse econoom en was minister van Financieren tijdens de Griekse crisis. In dit boekje van 190 bladzijden legt hij op een zeer simpele en begrijpelijke manier uit hoe het het gesteld is met onze economische 'wonderen' die ons door zogenaamde kenners ons in de strot worden geduwd. Waarom is er zoveel verschil tussen de rijken en de armsten in de samenleving en wie houdt dit in stand? Net daarom is het zeer interessant om te lezen en u moet absoluut geen kennis hebben van deze materie om het te begrijpen. Eén minpuntje misschien is dat de schrijver er wel zijn soms éénzijdige gedachten op na houd. Daar is niets mis mee en het is aan de lezer om conclusies te trekken. Wanneer men het boekje heeft gelezen blijkt toch achteraf dat alles zoals zoveel toch hoofdzakelijk bij het oude denken blijft in ons wereldbeeld. Spijtig genoeg.
1	De meeste debuten zijn nog niet zo goed en dat is normaal en er moet aan gewerkt worden maar dit boek zit meteen goed. Lot die als profiler aan het werk gaan en verwacht dat haar werk nu heel saai gaat worden krijgt eerst wel te maken met vooroordelen van collega's. Vrouwen horen toch thuis volgens hun en zijn maar goed om koffie te halen. Maar als ze dan met een moordzaak te maken krijgen en er niet één maar dan twee meisjes verdwijnen krijgt Lot toch meer en meer te doen en zien ze wat een voordelen een profiler is voor de zaak. Het is een vlot te lezen boek en ik zie al uit naar een volgend verhaal van deze schrijfster dus 5 sterren van mij
1	Het was mijn eerste kennismaking met een boek van Camilla Grebe en ik had wat twijfels als ik de inhoud las maar ik wou me daardoor niet laten afschrikken om het te lezen. De cover trekt al de aandacht en daardoor zou ik het boek zeker vastnemen in de boekhandel en de inhoud lezen. Het begin is wat moeilijk te volgen maar als je dan verder leest geraakt je wel mee in het verhaal en word het wel duidelijker. Wat een beetje verwarrend is zijn de namen Malin en Malik die zo op elkaar lijken maar toch twee verschillende personages zijn, dat is jammer en het was beter geweest dat er meer verschil tussen de namen was. Dat er een thema zoals dementie in voorkomt maakt het boek ontroeren en ook mooi en brengt het verhaal ook naar de werkelijkheid. Het is een boek dat echt gelezen moet worden en ik ga zeker nog een boek van haar lezen
1	Daar in die ongrijpbare schemerzone tussen moderniteit en traditie, de stad en het platteland, het oosten en het westen, geestesziekte en normaliteit, komt een Anatolische dorpsgemeenschap tot leven op het ritme van een kappersschaar. De ik-verteller is het tergende wachten beu op een kapper die steeds zijn beurt overslaat, terwijl er zijdelings een surrealistische streekvertelling speelt over dorpelingen die verdwijnen en terugkomen. In het hart van de verwikkelingen is een rol weggelegd voor het tienermeisje Güvercin - muze én slachtoffer - wiens verdwijning een corrupt dorpshoofd en een patriarchale dorpswacht noopt tot handelen. In 'De Schaduwlozen' (1995) maken de belangrijkste personages geen noemenswaardige psychologische ontwikkelingen door en Hasan Ali Toptaş ondermijnt hun realiteitsgehalte door hun zogenaamde schaduwloosheid te benadrukken. De karakters zijn fictieve constructen zonder vlees of reliëf, maar vormt de schrijver hen of zij ook weer hun maker? Of heeft de ik-verteller ook 'maar' een bijrol in z'n eigen vertelling? Toptaş schreef een postmoderne roman met de humoristische maatschappijkritiek en speelse genrevermenging van een Luis Buñuel of een Clarice Lispector. Voor de argeloze lezer: hij is minder toegankelijk dan landgenoot Orhan Pamuk, ook omdat de 'couleur locale' niet als zodanig wordt beschreven dat je op zoek wil naar sleutelplekken uit de roman
1	Ik vond het een heerlijk boek om te lezen. Het einde vond ik alleen echt jammer. Ze zouden hier best een film van kunnen maken!
1	Het eerste woord wat in mij opkomt na het lezen van dit boek is: heftig. Sanne Janssen heeft veel nare dingen meegemaakt, maar ze heeft het helder verwoord en ik vind het altijd dapper en bewonderenswaardig als iemand zo'n heftig en persoonlijk verhaal met de wereld durft te delen. Ik vind Sanne erg sterk overkomen. Een boek waarin je herkenning kunt vinden, maar waar ook hulpverleners wat van kunnen leren. Een klein nadeel vind ik dat er best wat tikfouten in het boek staan, maar dat doet niet af aan het verhaal zelf. Vier sterren!
1	Voor de #Hebbanbuzz mocht ik dit boek lezen, toen hij binnenkwam ben ik er gelijk in begonnen. Het boek leest heel erg makkelijk en je wilt ook steeds verder lezen om te weten te komen wat er gebeurt. Dat vind ik echt het fijne aan korte hoofdstukken, je wilt steeds verder. In het begin moest ik nog wel even nadenken over hoe en wat, het was me niet gelijk duidelijk wat er aan de hand was. Dat maakt natuurlijk ook dat je snel verder wil lezen. Eindconclusie: Goed boek, goed geschreven en zeker de moeite waard om te lezen!
1	Als je een kookboek voor kinderen wilt gecombineerd met leuke verhalen dan is dit het boek om te lezen. Vos en Haas zijn bekende figuren binnen de kinderliteratuur. In verschillende verhalen wordt er verteld over koken en gezond eten en worden er verschillende recepten gedeeld. Ik denk dat je de koekjes wel kunt maken vanaf een jaar of 3 maar de recepten voor onder andere soep zou ik toch pas vanaf een jaar of 7 doen. Prachtige illustraties maken het boek af.
1	Vannacht Virtuele tango van Melissa Skaye uitgelezen, en ik heb hier echt van genoten! Wat het voor mij extra bijzonder maakte is dat ik in de omgeving van Hoorn woon, en dat je het boek dan toch heel anders leest. He, daar heb ik ook gegeten, daar laat ik de hond wel eens uit, leuk terrasje, oude krantenwijk, en meer van dat soort herken punten. Het verhaal is lekker spannend, maar ik had wel al vrij snel door welke kant het verhaal op zou gaan. Ik zeg, op naar haar volgende boeken!!!
1	Ik heb dit kookboek gelezen voor de challenge maand januari lees en bekijk eens een kookboek. Ik heb alle boeken van Rens Kroes gelezen en dit is de nieuwste. Ik vind deze eigenlijk de beste tot nu toe. Ik moet door ziekte gluten en lactosevrij eten en in dit boek staan echt een heleboel recepten die ik niet hoef aan te passen of maar weinig wat ik moet aanpassen. Ik geef het 5 sterren!
1	Vond het een supergoed boek. Dat je de plot reeds in het midden van het boek kunt voorspellen is larie en apekool volgens mij, aangezien je dan nog niet weet wat er op Kohler's tapeje stond. Verder krijgt dit boek van mij geen 5 sterren omdat de 'jump' uit de helicopter ongeloofwaardig is. Het had hier volgens mij beter geweest om bvb dat scherm aan de cilinder te koppelen zodat de cilinder net op de juiste afstand tussen de helicopter en de mensen op de grond zou ontploffen ofzoiets dergelijks. Verder vinden blijkbaar veel mensen 'het gefilosofeer' te veel maar ik vind dit niet. Vind het zeer intigrerend en de plot is ronduit geweldig gevonden. Supergoed boek en volgende week ga ik mijn tanden in De Da Vinci code zetten!
1	Wat een prachtig verhaal heeft Jojanneke geschreven! Als moeder van een overleden kind kan ik niet anders zeggen dat het gevoel van verlies en verlangen en alles wat er hierdoor op je pad komt zeer treffend is omschreven. Super knap dat er aan dit ontroerende verhaal een spannende wending is gegeven. Kortom een aanrader!
1	Prettig boek. Ik weet niet of ik het echt een thriller wil noemen, maar ik heb me er prima mee vermaakt.
1	Wat een heerlijk boek weer om te lezen met toch best een verrassende wending. Nicci French op hun best. En ook t einde weer een verrassing. Wordt Frieda nu eindelijk gelooft wat Dean Reeve betreft?Gauw t volgende en helaas ook laatste deel.lezen
1	Ik ben verslaafd geraakt aan Martina Cole vanaf het eerste boek De vlucht wilde ik alle boeken van haar lezen. Nu ben ik op zoek naar haar laatste, welke ik weer met veel plezier zal lezen.
1	Dit is het eerste boek dat ik van deze schrijver gelezen heb, maar zeker niet het laatste. Ik heb het boek verslonden, aangename en spannende schrijfstijl. Het verhaal zit zeer goed in mekaar, ik zat er helemaal naast.
1	Een hele goede schrijver, bepaalde gedeeltes zijn ongeloofwaardig maar zo spannend geschreven, dat ik het boek in 1 ruk heb uitgelezen.
1	Dit boek heb ik gelezen op aanraden van een boekentipper. Uit eigen beweging had ik dit boek waarschijnlijk nooit gelezen. In het begin wist ik niet zo goed waar het verhaal naar toe ging. Ik ben blij dat ik heb doorgezet want dit verhaal zit echt goed in elkaar.
1	Heel goed boek, ze kan je boeien. Tot aan het einde weet je in feite niet wie de dader is. Suspense in kwadraat!
1	Het verhaal gaat over een vrouw die na een auto ongeval in coma ligt en iedereen rondom haar hoort maar zelf niet kan reageren en zich niet kan herinneren wat er is gebeurt.Ik kwam moeilijk in het verhaal,sommige blz heb ik 2 en zelfs 3x herlezen om te kijken of ik het wel goed begrepen had hoe het verhaal in elkaar zat.Desalniettemin vond ik het een super intrigerend verhaal,telkens dat ik dacht nu begrijg ik het en weet ik wie er achter zit deed iets me twijfelen en uiteindelijk had ik dus echt de verkeerde dader in het vizier.Het was een andere schrijfstijl dan ik gewend ben en het was nodig om je aandacht erbij te houden omdat het verhaal zich deels in een dagboek in het verleden bevond ,deels een week voor het ongeval en het ogenblik in het ziekenhuis.Ik ben blij met de tip vanGreet Braem.
1	Zeer, zeer goed. Een aanrader. Een echte Bob Mendes . Een thriller van formaat. Wie aan dit boek begint, legt het niet onuitgelezen opzij(kaft). Zeer juist. Faction-thriller over computercriminelen en hun banden met de mafia.
1	Wanneer u de titel van het boek leest., denkt u vast en zeker aan het fantastische sprookje van Lewis Carrol. Wie niet ? Maar niets is minder waar ! Dit is in de verste verste niet het sprookje dat wij allemaal kennen. In dit verhaal spelen zombies en een mysterieuze jongen de hoofdrol ! Deze 3 delige reeks heb ik in 1 week uitgelezen ! De spanning en romantiek zijn in dit boek wel te snijden ! Het is een must voor iedere Young adult en fantasy lezer ! Ik was voordien niet bekend met de naam Gena Showalter. Maar na deze reeks zal deze naam mij zeker nooit meer ontglippen !
1	Alhoewel er veel moord en doodslag plaatsvindt, is het een spannend boek om te lezen. In eerste instantie kost het misschien wat moeite om alle personages in hun verhouding tot de hoofdpersoon MacBeth te doorgronden. Maar gedurende het verhaal waarin de jeugdvrienden MacBeth en Dunn uit elkaar groeien, wordt duidelijk wat de invloed van de diverse personages op deze twee vrienden. Een vervallen Engelse industrie stad met veel werklozen, de verleiding van drugs, vol corruptie, manipulatie en intriges. Hoe een persoon verzot op macht en beïnvloed door zijn geliefde steeds verder afglijdt en de ander die hier juist de strijd tegen aangaat. Hoe de stad van de ondergang te redden. Je blijft lezen omdat je wilt weten hoe het verhaal afloopt.
1	Gekooid van Ellison Cooper wordt door bestsellerauteur Lisa Gardner in de New York Times geclassificeerd als "donker en fascinerend". Gedeeltelijk ga ik daar in mee, want fascinerend is het zeker. Elke keer als je denkt, ja dat is de dader, verandert de setting en komt er weer een andere verdachte om de hoek kijken. FBI neuroloog Sayer Altair onderzoekt afwijkingen in het brein van seriemoordernaars, naast haar onderzoeken aan moordzaken, samen met haar team Vik, Joan, Andy en Ezra. Er wordt een meisje gevonden die bijna een jaar in een kooi heeft doorgebracht en het vermoeden bestaat dat er nog een meisje gevangen is genomen. Sauer, die na de dood van haar verloofde zich volledig op haar werk heeft gestort en nog geen traan heeft gelaten, trekt zich de verdwijning van het 2e meisje persoonlijk aan en langzaam komt er een barst in haar pantser. Elk hoofdstuk vermeld de locatie waar de actie zich op dat moment afspeelt, bijvoorbeeld het (hoofd) kantoor van de FBI of de locatie van de verdachte. De hoofdstukken zijn over het algemeen kort en goed te begrijpen, zelfs de neurologische onderzoeken die beschreven worden zijn voor een leek begrijpelijk.
1	Een boek dat vanuit de denkwijze van een man (Drew) geschreven is, nou snap je wel dat deze denkwijze heel anders is als van een vrouw. Ik heb me dan ook kostelijk vermaakt met dit boek, en heb het met een grote glimlach gelezen. Het is weer een heel ander boek als wat we gewend zijn van alle erotische boeken van tegenwoordig. Mij viel op dat er bijna geen herhalingen in voor kwamen, en doordat Drew dit allemaal verteld komt het erg smakelijk over. ik heb ervan genoten en wil zeker het volgende deel gaan lezen , want dan komt Katherine aan de beurt met haar verhaal.Dit verhaal is grappig, meespelend en toch erg gevoelig.
1	Sicilië, ik heb er mijn hart verloren en bijgevolg ook aan het werk van Camilleri. De vorm van water leest als een trein. Montalbano graaft in de geheimen van gesloten Sicilaanse families en schuwt de confrontatie met de politieke toestanden en ontziet de "Cosa Nostra" niet.Als je de reeks op de RAI hebt gevolgd, dan krijgt dit werk een nieuwe dimensie afgemeten aan de prachtige beelden uit deze TV serie. En herlees je het met plezier.
1	Wauw, was het eerste wat in me op kwam toen ik het verhaal uit had. Het was weer even geleden dan ik een thriller had gelezen, maar ik denk dat ik toch iets meer moet gaan afwisselen, want dit was me erg goed bevallen weer.Je zou toch maar mooi op je kraambed liggen met zo’n halve gare om je heen zeg .Ik was zo nieuwsgierig naar het einde om te weten waarom Hennequin dit deed, dat ik niets anders kon doen dan doorlezen. Een top schrijfster.
1	Hoewel redelijk voorspelbaar toch enorm genoten van het positieve gevoel, met wat ontroering. Helmaal mooi toen bleek dat het boek, op waarheid gebaseerd is.
1	Het verhaal greep me onmiddellijk naar mijn keel. De kinderen, maar ook de personen kwamen al vrij snel echt tot leven. De spanning was in het hele boek te voelen. De emoties liepen behoorlijk hoog op. Het boek bevatte ondanks de gruwelijkheden onwijs leuke maar ook goede dialogen. Ook romantiek ontbrak niet. De persoonlijke verhalen van de mensen hebben mij echt geraakt. En ik werd ook nog eens compleet op het verkeerde been gezet. Met ingehouden adem het laatste stuk uitgelezen. Als ik zes sterren mocht geven dan deed ik het! Dikke aanrader!
1	Door dit soort boeken ben ik zo'n om leesfan geworden. Nu ben ik bijna 50 maar kan het gevoel van toen weer voor me halen. Heel fijn.
1	Er is hier een talentvol schrijver aan het werk, zoveel is wel duidelijk. De verhaallijn is slim en goed doordacht geconstrueerd. Hij gebruikt meerdere lijnen zonder de lezer aan het eind met losse eindjes te confronteren. Duidelijke karakters; geen oppervlakkig niemendalletje dus. Wat mij dan ook verbaasd is dat dit boek - net als de andere thrillers van John Brosens - weinig aandacht ten deelt valt. Dat lijkt mij onterecht.
1	Wat een ontzettend mooi boek. Ik ben het helemaal met Tamara eens. Dit boek zal mij nog lang bijblijven. En biedt weer stof tot nadenken: waar gaat het in het leven om? Wat is belangrijk?
1	Ik won dit boek hier op Hebban, ik denk dat de redactie behoorlijk hard heeft moeten lachen om mijn grootste angst: regenwormen! Maar alleen van het woord al, krijg ik de kriebels, brrr...Gelukkig zijn deze toch behoorlijk onschuldige diertjes in het dagelijks leven redelijk gemakkelijk te vermijden, ik zal er niet voor naar een cursus "omgaan met je angst" hoeven. De angsten van de zes cursisten in Onverschrokken zijn van een heel ander kaliber. Van over de hele wereld reizen ze naar een idyllisch oord op Bali om onder leiding van een bezielende cursusleider hun angsten voor vliegen, hoogtes, spreken in het openbaar, vader worden, het leven zelf en natuurlijk de dood te lijf te gaan. Tot zo ver lijkt dit verhaal een gewone, fijne feelgoodroman te worden met de nodige clichés. Gelukkig kiest schrijfster Fiona Higgins voor net wat meer diepgang en psychologie in haar personages. En de best wel heftige plottwist geeft de nodige spanning aan het boek. Ok, het einde is dan wel weer een beetje té feelgood, maar in dit geval is dat geoorloofd. Ik geef 3.5 sterren voor dit onverwachte verhaal.
1	Ik heb werkelijk genoten van deze serie, van begin tot eind. Helaas is de serie met dit boek tot een einde gekomen. Hoewel de ontknoping heel lang opgebouwd wordt en vervolgens in één keer achter de rug is, heeft het hele boek me mateloos geboeid. Ook prettig om de hoofdstukken na de FAKZ te kunnen lezen. Jammer dat ik de serie nu los moet laten...
1	Hartverscheurend hoe geliefden elkaar uit het oog verliezen door toedoen van hun familie. Het is nooit te laat om actie te ondernemen en onenigheid bij te leggen. Emotioneel en mooi geschreven.
1	De verborgen geschiedenis is een fantastisch boek. Ik zou het echter geen literaire thriller willen noemen maar een roman die over een misdrijf gaat. De beschrijvingen van de karakters en de sfeer en het leven op de universiteit vond ik geweldig. Ik herken er veel van uit de tijd van mijn eigen alma mater.
1	Alweer een super spannend boek van deze schrijfster. Ze weet je constant op het verkeerde been te zetten en de schrijfstijl is erg prettig, zodat je het boek in één adem wilt uitlezen. Ik was compleet verrast door de ontknoping, zeer verassend en had dit niet gedacht. Dit boek heb ik met plezier gelezen en is een aarader!!
1	Wauw, wat een boek! schitterend gewoon. Ik zat tot op het laatste op het puntje van mijnn stoel! Dit is een echte aanrader mensen!
1	Knap om over een onderwerp als pleegzorg zo'n onderhoudend en spannend boek te kunnen schrijven. Linda Jansma heeft een fijne manier van schrijven en daardoor leest het boek erg prettig.
1	Ik hou van dit boek het is leuke jeughtriller en ik vond Luna een leuke hoofdpersonage ik vond het heel leuk om te lezen het was ook heel vlot je werd bij 1ste pagina onmiddellijk mee gesleurd in die wereld in had hem op en regenachtige dag gelezen en toen ik begon te lezen was het voor mij terug zomer ik vindt Attractopia dat het heel mooi is beschreven ik vond het ook dat er Adam heel mysterieus is ik heb dat niet vaak dat ik het eens ben met de schrijver of schrijfster dat hij of zij mysterieus en deze keer wel dus alles kort samengevat dit boek krijgt van mij 5 ☆☆☆☆☆
1	Wat een prachtige platen! Het is een groot boek waar je telkens weer iets anders op kunt ontdekken. Het verhaal over fantasie is mooi opgeschreven. (4e boek boekenbingo 2016)
1	De boeken van Stephenie Meyer zijn me al een paar keer aangeraden in de boekenhandel maar ik moest er niks van hebben want ik hou totaal niet van boeken die over vampieren en weerwolven en andere fantasiewezens gaat. Totdat ik de film een tijdje terug heb gezien. Ik dus naar de bieb, maar helaas hadden ze Twilight al uitgeleend maar het tweede deel was er wel,dus die maar meegenomen. Ik heb het boek inmiddels uit en ben blij verrast door het verhaal. Het is helemaal niet zo ongelovig als ik had verwacht door dat het gewoon in het heden afspeelt. Ik kon het boek ook erg moeilijk weg leggen en ik ga zeker de andere delen ook lezen! Dus ik zeg niet meer zo snel dat zulke boeken niks voor mij zijn!
1	Amélie Notomb weet van het begin tot het einde te boeien. Haar zeer eigen vertelstijl kluistert de lezer aan het verhaal. Zij beschikt over een ongelooflijk groot inlevingsvermogen. Zo bezorgt ze de lezer de vreemde en soms beangstigende gewaarwording om zich in de geest en de gedachtewereld van een lustmoordenaar te verplaatsen. Een absolute aanrader, maar niet voor broekjes...
1	Grace is na jarenlang de kneus van de familie het zat om met meelijwekkende blikken op het eerstvolgende feest te verschijnen en daarom verzint ze een vriendje. Ze heeft de ware jacob immers nog niet gevonden en vraagt zich zo zoetjesaan af of die wel bestaat. Om nu eindelijk een antwoord op te hebben gaat ze door het leven met haar verzonnen wonderdokter. Tot ze haar nieuwe buurman ontmoet waar ze maar geen normale ontmoeting mee kan krijgen. Wat ik erg leuk vond aan dit boek was dat de hoofdpersoon een keer anders was dan anders. Het zijn altijd wel slungelige aparte types, maar Grace speelt in het weekend Civil wars na en houdt een keertje niet alleen van shoppen en vriendinnen om zich heen. Verfrissend!
1	Gezworen vrienden schommelt tussen de 3 en 4 sterren, maar helt duidelijk over naar het positieve. De prettige schrijfstijl, het leesplezier, de sidderende spanningsboog en het knap opgezette plot verdienen zeker een pluim. Ook de muziekfragmenten die een duidelijke verwijzing hebben naar het verhaal, zijn een prettige aanvulling. Vandaar 4 sterren voor Gezworen vrienden.
1	Mijn hart is aan flarden gescheurd door de rollercoasters van gebeurtenissen en emoties. Als je bent bijgekomen van het ene volgt er alweer iets nog verbazenders. Met ingehouden adem begin ik aan het laatste deel.
1	Mooi en spannend boek als vervolg op Imperium en Lustrum, goed vergelijkbaar. Het geheel geeft een erg goede inkijk in de Romeinse wereld en de politiek van de Romeinse Republiek en alle ellende. Ook wordt de achtergrond beschreven van de vele burger oorlogen. Indrukwekkend is het vele geweld en de harde samenleving, met erg weinig medeleven. Ook de ellende van de slavernij komt soms ter sprake. Kortom, een indrukwekkend boek.
1	In slechts een paar uurtjes uitgelezen. Ondanks dat veel voorspelbaar was, is het toch een erg goede thriller. De keerzijde van het ineens beroemd worden en wat dat voor impact heeft op iemand werd heel goed beschreven.
1	Een vlot lekker lezend verhaal. Alleen in het begin door de korte alinea's een haperige start. Een mooi verhaal over de kracht van de jeugd die op staat tegen de bevroren angsten en gewoontes van de ouderen, waar zal het ze heen leiden? Dit verhaal laat ook nog dingen onbeantwoord, komt er nog een vervolg?
1	Vlot geschreven politiethriller die fijn wegleest en je blijft boeien. Ik had het boek binnen 2 dagen uit. Een zwerver wordt in Amsterdam gearresteerd, en later in het ziekenhuis vermoord. Er volgt een onderzoek naar zijn identiteit en verleden, en een jacht op de dader. Het verhaal is spannend en intrigerend. Auteur Dittrich neemt je mee in de wereld van politiekorpsen waar criminaliteit en gevaar een grote rol spelen. Het verhaal komt realistisch over, waarschijnlijk door de ervaring van Dittrich binnen de advocatuur en rechterlijke macht. De personages en situaties in het boek worden levendig neergezet, waardoor je ze moeiteloos voor de geest kan halen. Aangenaam verrast door dit boek, 4 sterren!
1	Reeds van mijn jeugdjaren trekt deze periode uit de geschiedenis mij aan. Het begon met de stripreeks 'De geuzen' van Willy Vandersteen. Intussen heb ik ontelbare boeken gelezen. Romans en non fictie over de Spaanse bezetting. Wat het geuzenboek goed maakt is de nauwkeurige weergave van de geschiedenis. De grote en de kleine verhalen. Toch ontbrak de ziel van de geuzen.
1	Dit boekje in één adem uitgelezen. Een bijzonder schrijfstijl waarbij het verhaal in kleine hoofdstukjes is opgedeeld. Verschillende personages vertellen over hun situaties waarbij de onderlinge samenhang steeds duidelijker wordt. Dit maakt het geheel pakkend. Het verhaal wordt bijna op een wat beschouwende manier beschreven. Toch zijn de gevoelens van de personen wel aanwezig. Alsof de afstandelijkheid in het vertellen de lezer wat beschermt tegen de heftigheid ervan . Bijzonder om dit waargebeurde verhaal te lezen. Een boek voor de jeugd én voor volwassenen.
1	Lief en ontroerend, en verder is alles al gezegd over dit boekje...
1	Manzanilla is een thriller die zich afspeelt in Spanje, in Andalucía, Sanlucár de Barrameda. Oud-commisaris Wolfgang wordt gevraagd om voorzichtig te infiltreren in de urbanisatie El Paraiso, een exclusieve woonwijk voor de rijken waar de privacy hoog in het vaandel staat. Er zijn namelijk vermoedens van grootscheepse drugshandel waar een aantal van deze rijken maar wellicht ook de Policia Nacional bij is betrokken. Wolfgang gaat niet zo heel subtiel te werk en vestigt al gauw de aandacht van het hoofd van de Policia Nacional, Gordillo op zich. Als dan tijdens de Feria de la Manzanilla, ook nog eens een klein meisje verdwijnt en Gordillo een persoonlijke vriend van de familie (de bodegafamilie Velasquez) blijkt te zijn, gaan de hersencellen van Wolfgang op volle toeren werken. Hij vraagt en krijgt assistentie van zijn geliefde Julia en enkele andere vrienden uit het verleden. Ook in Sanlucár krijgt Wolfgang hulp van Javier, het hoofd van de Guardia Civil, maar ook van onverwachte medestanders. Het plot kent vele verhaallijnen die in het begin van het boek niets met elkaar te maken hebben, zo lijkt het. Ellen Gerritzen heeft een prettige schrijfstijl, als lezer ben je zo het verhaal ingetrokken en beleef je de vele verhaallijnen mee totdat ze op het einde van het boek samenvallen. De ontknoping is verrassend, als lezer wil je heel graag door naar het volgende avontuur van Wolfgang.
1	Dit eerste boek van Cilla en Rolf Börjlind is een must read page turner in een prettige schrijfstijl: korte hoofdstukken, snel en met vaart geschreven. In Springvloed doet Olivia Rönning, tweedejaars studente van de politie opleiding, voor haar studie onderzoek naar een onopgeloste strandmoord uit 1987. Om meer inzage te krijgen in deze zaak gaat zij op zoek naar de verantwoordelijke rechercheur Tom Stilton die echter van de aardbodem verdwenen lijkt. Dat dit onderzoek ook grote gevolgen voor haar persoonlijke leven zal hebben kan zij op dat moment nog niet weten. De auteurs zetten je voortdurend op het verkeerde been door de vele verhaallijnen en karakters die zo op het eerste gezicht niets met elkaar te maken hebben, maar uiteindelijk in de finale knap bij elkaar komen in een volkomen onverwachte plot. Een echte aanrader!
1	Fergus ontsnapt aan de dood, de aardappelziekte, het armenhuis, de zwarte koorts. Steeds weet hij overeind te blijven in de barre tijden in het Ierland van 1847. Hij leert er nieuwe vrienden kennen, verliest die weer en gaat zo steeds verder in de richting van zijn droom: land voor zichzelf en geld om te overleven. En als dat land in Amerika ligt, dan gaat Fergus daar toch heen. Hij is een overlever ondanks alles. Een schitterend opgetekend verhaal. Je ziet de arme Ieren zo voor je door de treffende teksten van de auteur, rauw, ongecensureerd.
1	Prachtig verhaal met alle ingredienten die een boek zo speciaal maken. Het thema van het boek is zeer aktueel en mooie verweven in het verhaal. Aangrijpend, humoristisch en ontroerend...
1	Voor Château Fatale van wijnboer, tv-maker en schrijver Ilja Gort moet je wel beschikken over een ijzeren maag, want het gaat er bij tijd en wijle nogal bloederig aan toe. De verschillende (vuur)gevechten worden plastisch omschreven waarbij de ledematen je om de oren vliegen. Als je daar tegen bestand bent is het een heerlijk boek om te lezen. In zijn bekende vlotte schrijfstijl vertelt hij een spannende thriller waarin opvalt dat hij niet alleen kennis van wijn heeft maar ook verstand heeft van allerhande wapentuig en welke gevolgen die voor het menselijk lichaam hebben. De karakters in Château Fatale zijn allemaal bijzonder en worden uitgebreid beschreven zodat je weet waarom ze zich ontwikkeld hebben tot de persoon die zijn. Leonie , een journaliste die voor geen kleintje vervaard is en regelmatig under cover gaat voor een doortimmerde reportage. Maar ook crimineel Casse-Tête van het type ruwe bolster, blanke pit mag er zijn. Geweldig hoe deze twee, met onder andere de hulp van wijnboer Alain, de strijd aanbinden met de puur slechte albino-neger Edelweiss en zijn kompanen. Echt fijnzinnig is het allemaal niet, maar het is wel een boek dat de volle 509 pagina’s blijft boeien en dat je bijna niet weg kan leggen. Ik heb me er in ieder geval prima mee vermaakt!
1	Super mooi en indrukwekkend boek, ik heb de film eerst gezien en toen het boek gelezen en ik leefde helemaal mee met Rika en Waldemar, het boek trekt je nog dieper de belevenissen van de oorlog in en laat je nog meer beseffen wat voor tijd dit was. Met tranen in de ogen uitgelezen
1	Voltooid is een boek over balans in het leven. Nee, dit is geen boek van Sonja Bakker waar het draait om de kilootjes die er af moeten in de sportschool en een gebalanceerd dieet, maar over balans tussen leven en dood. Over zelfbeschikking, euthanasie en de bij behorende ethische dillema's. Het is Mariska Overman gelukt om dit op een spannende manier te verwerken in een origineel en spannende thriller. Voltooid is het tweede deel van een thriller serie met in de hoofdrol ex-rechercheur Isabelle Dieudonne , als specialist postmortale zorg wordt ze betrokken in een moordonderzoek en volgt er een zoekt toch naar de moordenaar. Persoonlijk was ik zeer verrast over de manier van onder aandacht brengen van een maatschappelijk thema.
1	Karkas is een boek dat je niet even snel uitleest. Het is een intens verhaal en het duurt wellicht enige tijd voordat je in het verhaal zit. Maar wat magnifiek geschreven. Nadat duidelijk wordt dat Nora, de hoofdpersoon, lijdt aan een bipolaire stoornis valt alles op zijn plaats. Je mag meebeleven hoe het leven van Nora eruit ziet of eigenlijk meeleven in Nora's hoofd. de schrijfster zelf leeft met een bipolaire stoornis,wat het boek nog indrukwekkender maakt. Karkas is een boek dat je zeker niet snel vergeet. Het einde laat je met een gevoel achter dat je wilt weten hoe het verder gaat met Nora, misschien zelfs of Nora wel verder gaat. Dit open einde roept wat mij betreft om een vervolg. Karkas is wat mij betreft vijf sterren waard. Echter omdat het even duurde totdat ik het boek 'ingetrokken' werd vier sterren.
1	Geleidelijk (misschien iets te geleidelijk) verweeft Pears 3 verhaallijnen uit verschillende periodes tot een samenhangend geheel, waaruit weer eens blijkt dat de geschiedenis zich blijft herhalen. Een knappe en meeslepende roman!
1	Ik werd gelijk de eerste minuut gegrepen door het verhaal. De gruwelijk geschreven proloog zorgt daar wel voor. Daarna komt het verhaal in een rustiger vaarwater, maar dat gaf niet. De karakters zijn goed uitgediept. Ondanks dat het boek heel spannend geschreven is, wist ik snel de dader te ontmaskeren. Het thema gereformeerd in combinatie met erotiek is gewaagd, maar wel uniek. Al hadden voor mij de erotische scenes eruit gekund, vond dit geen toegevoegde waarde. Toch kon ik het boek niet wegleggen. Voor mij toch heel boeiend.
1	Het had een stroef en nogal slecht begin, maar halverwege kwam het verhaal op gang en het plot bleek goed in elkaar te zitten. Ik moest even door de zure appel heenbijten, maar ben achteraf blij dat ik het heb uitgelezen.
1	In een novelle van ruim 100 bladzijden schets Rudi Hermans een ontluisterend, maar eerlijk en soms zelfs humoristisch beeld van een oude getrouwde man, die wel zijn leeftijd heeft aanvaard, maar telkens weer verbaasd reageert als hij een nieuwe levervlek op de rug van zijn hand ziet. De angst voor verdere aftakeling verlamt hem. De man van Marie, zijn naam komen we niet te weten, heeft een vast ritueel. Om half 8 staat hij op, ook al is hij eerder wakker, doet zijn gymnastiek en zet verse koffie. Marie staat pas op als ze gewekt wordt door de fluitende ketel. Het ochtendritueel wordt zeer gedetailleerd beschreven, het richt zich op de rites van een oudere man. Zeer schrijnend wordt beschreven hoe de man van Marie omgaat met zijn fysieke, maar ook geestelijke aftakeling. Deze ochtend komt Marie niet naar beneden. Uiteindelijk gaat de man van Marie kijken waar ze blijft en ontdekt dat ze is overleden. Hij weet niet goed wat hij moet doen en probeert vast te houden aan wat hij al jaren deed: Marie niet boos maken. Lang geleden waren ze een gelukkig stel, vol liefde en passie maar na een niet te vergeven fout heeft Marie zich van hem afgekeerd. De wijze waarop de schrijver verhaalt over de aftakeling, de eenzaamheid, de opluchting en het verdriet van het stel is goed overgebracht en stemt je tot nadenken.
1	Ik heb genoten van dit boek. Het laatste gedeelte was zo spannend dat ik niet eens in de gaten dat het al midden in de nacht was Ik ga nu gelijk deel 4 er achteraan lezen want ik wil natuurlijk weten hoe dit afloopt.
1	Het is mijn eerste kennismaking met de schrijver Sam Eastland. Ik vond het verhaal afwisselend spannend. Jammer genoeg was het plot iets wat voorspelbaar. Maar toch goed genoeg voor 4 duimpjes.
1	De leerling is pas mijn eerste kennismaking met Tess Gerritsen. Vergelijken met haar voorgaande boeken kan ik dan ook niet. Losstaand vond ik het alleszins een zeer aangename leeservaring. Gerritsen hanteert een prachtige schrijfstijl en serveert de lezer hier een boeiend en verzorgd verhaal. Niets fenomenaals of buitengewoons, maar wel allemaal zeer degelijk. Goed voor drie sterren, ware het niet dat de stoïcijnse onbewogenheid van enkele personages me dermate heeft kunnen bekoren... Vier sterren.
1	een goed verhaal,aanrader om te lezen.
1	Schrijfster B.A. Paris neemt mij mee in de “geweldige” relatie van Jack en Grace. Zoals de intro al doet vermoeden is deze relatie een farce en isoleert Jack Grace volledig van de buitenwereld. De gruwelijke achtergronden van het verhaal worden hoofdstuk voor hoofdstuk ontrafeld, heen en weer springend in tijd. Het vernuft en het uitgekookte van Jack heeft mij als lezer laten huiveren en bij tijd en wijle met verbijstering achtergelaten. Grace had geen enkele kans tegen dit monster. B.A. Paris maakt gebruik van niet al te ingewikkelde verhaallijnen maar weet mij toch een paar keer te verrassen met een onverwachte twist. Het feit dat ik met liefde Jack eigenhandig het boek uit had willen trekken, geeft aan dat B.A. Paris een geweldig debuut heeft geschreven.
1	Boek is een vertaling van Porno, die ik in het Engels (of Leith) een jaar of wat geleden al las. Teleurstellend omdat geïmpliceerd werd dat dit een nieuw boek was, maar gezien de vertaalkunsten van Ton Heuvelmans opnieuw het lezen waard. Lekker om je even weer onder te dompelen in het leven van de mannen uit Trainspotting, met bijrollen voor enkele Lijm-personages, ook wel fijn. Lekkere Welsh-mono- en dialogen, vooral van Spud, Sick Boy en Begbie. Het niveau van Trainspotting en Lijm wordt wat mij betreft niet gehaald, het is hier soms net te vet aangezet, hier en daar wat karikaturaal. En te weinig Renton en te veel Sick Boy en nieuwkomer Nikki wellicht.
1	Aan het begin is duidelijk waar het boek overgaat. Heel knap hoe de schrijfster je meeneemt in het verhaal. En een zeer verrassend einde.
1	De voorlopige drie delen heb ik de voorbije weken opnieuw gelezen, nu gewoon op elkaar volgend. Het is een buitengewone prestatie, wat het koppel hier presteert. De ontwikkeling van de personages is boeiend. De historische situering en nuancering is, alweer, indrukwekkend. De verhaallijn is duidelijk en verrassend. Wel "bezondigen" Monaldi en Sorti zich opnieuw aan eindeloze beschrijvingen van gerechten en andere faits divers. Anderzijds maakt dat uiteraard ook de eigenheid van de boeken uit. Wat mij betreft: een reeks op heel eenzame hoogte. Benieuwd op het duo hetzelfde niveau kan blijven aanhouden voor de komende delen. Ik zie er alvast naar uit!
1	Mara en Kevin groeien dichter naar elkaar toe, ze krijgt het politiek spel steeds beter onder de knie. In dit boek ook weer veel politiek en onderlinge verhoudingen en ere kwesties, naar dat went. Geen elfjes, wel een aantal keer een soort magiër maar geen high fantasy gehalte, het boek richt zich meer op relaties tussen personen en huizen. Af en toe ietsje langdradig maar in mijn ogen een page turner.
1	Het eerste boek in de Ruth Galloway reeks. Zo verfrissend ! Het hoofdpersonage, Ruth, is mijn nieuwe heldin ;-) Ze is intelligent, zelfstandig, echt een vrouw met karakter... Maar toch is ze ook onzeker over haar uiterlijk, want ze heeft namelijk een maatje meer (zo herkenbaar !). Inmiddels ben ik in het 4de en voorlopig laatste boek van deze reeks begonnen. Het zijn stuk voor stuk aanraders. Griffiths schept sfeer en weet te boeien, en je vergeeft haar moeiteloos het soms onrealistische gegeven dat een archeologe bij een moordzaak betrokken wordt (of zij toevallig op de plaats delict aanwezig is).
1	Na het lezen van de vele berichten over de Helen Grace serie was ik erg nieuwsgierig naar de boekenreeks. Bij het kopen van deel 1 kreeg ik dit boekje er gratis bij. Voor mij was schuitje varen dan ook het eerste deel dat ik van de serie heb gelezen. Ik ben positief verrast en vind de schrijfstijl erg fijn weg lezen. Dit boekje was voor mij een fijne kennismaking met het verhaal waarbij de interesse naar de rest van de boeken nog groter is geworden!
1	Een kortverhaal van een auteur wiens eerder werk me altijd boeide. Dit boekje werd in elkaar gestoken voor Rode Neuzen Dag 2018, waarbij de opbrengst naar dit doel ging. Een mooi initiatief dat ik enkel maar kan steunen. Bovendien is het verhaal schrijnend en realistisch, want de auteur was zelf het hoofdpersonage.
1	In een seconde verandert het leven op een Amerikaanse school voor altijd. Door de ogen van vier jongeren zien we een afgrijselijke schietpartij. In 54 minuten wordt het leven nooit meer normaal. Dit boek maakt angst en wanhoop tastbaar . De ervaringen en band die de vier jongeren delen, sleuren de lezer mee naar het einde van het boek of is het een nieuw begin? Ondertussen ontdekt hij geheimen en een sprankeltje hoop. 54 minuten is een vlot vertelde en beklemmende race naar de vrijheid, die akelig realistisch aanvoelt . Wie dit boek leest, wil het vergeten. Hier kan dit toch niet gebeuren of toch wel ? Een meeslepend boek dat de impact van een dramatische gebeurtenis "echt" doet voelen. De verantwoordelijkheid van iedereen in deze gewelddadige actie wordt in vraag gesteld . De rol van de sociale media in onze samenleving wordt benadrukt en na afloop blijft de lezer geschokt achter. Hij vraagt zich af hoe het kan dat mensen voor deze onmenselijke daad kiezen en wie eigenlijk echt schuldig is? Is het alleen Tyler, de jongen die meer vragen dan antwoorden achterliet, of is het niet zo eenvoudig? Een beklemmende young-adult die toont hoe snel een situatie kan escaleren totdat de klok niet meer teruggedraaid kan worden!
1	Dit boek heb ik gelezen voor de Hebban Challenge 2016, een favoriet boek uit je jeugd. Ik wilde eerst een ander boek doen "Joop ter Heul" van Cissy van Marxveldt, maar dat boek was zó dik. En eigenlijk was dit boek toch wel mijn favoriet. Ik wist nog, dat het over een mooie liefde ging, maar dat het boek me aan het huilen zou brengen had ik niet verwacht. Ook dat het zich in Cornwall(is) afspeelt, wist ik niet meer. Door de verhalen van Koning Arthur zijn we eens met onze jongens naar Cornwall geweest, naar Tintagel, dus ik wist waar het ligt. Nu weet ik weer waarom ik dat boek mijn hele leven niet vergeten ben. Een aanrader dus!
1	Lange tijd heb ik nagedacht wat ik van dit boek vind. Op sommige punten deed het me denken aan het eerste deel van Harry Potter. Omdat het echt een sfeer boek. De wereld proef je veelvuldig en drakenruiters! Hoe gaaf is dat! Ik heb zeker genoten van het boek. De bijzondere band van de ruiters met hun draken en de intrigerende wereld, maar ik heb me ook gestoord aan het continue gehuil van Jill en dat het eigenlijk niet duidelijk is waarom de andere personages in het boek haar zo geweldig vinden. Ik hoop dat ze in het tweede boek van de serie wat sterker in haar schoenen staat.
1	Weer een boek gelezen van deze fantastische auteur. Tess is echt een van mijn favorieten en deze vond ik in een woord super. Direct vanaf de eerste pagina heeft dit boek mij naar binnen gezogen.
1	Handelswaar is een spannende Thriller je blijft maar door lezen! Je leeft echt mee met Loes en Lisa, ze wordt mishandeld en ontvoerd, Katja en Wim de rechercheurs in het verhaal die geconfronteerd worden met dood gevonden meisjes! Zeker de moeite waard om het boek te lezen.
1	Wat een prachtig boek en wat een nachtmerrie tegelijkertijd. Maar ik heb bijna alle boeken van Picoult gelezen en de dilemma's die zij oproept zijn altijd zo indringend... ik vind ze allemaal aan te raden.
1	Een heerlijk feelgood boek over een onzeker meisje, dat met humor, onhandigheid en lef door het leven gaat. Hier en daar is het verhaal wat ongeloofwaardig en niet helemaal verenigbaar met de werkelijkheid, maar dat doet niets af aan het feit dat het voor een paar heerlijk ontspannen uurtjes leesplezier zorgt. Een aanrader voor iedereen die lekker luchtig wil lezen en soms even flink wil lachen om de hilarische situaties, waarin Esmee zich weet te werken.
1	Het verhaal van Gwendy's knoppenkist wordt verteld door de meesterverteller Stephen King. Zoals we dat van hem gewend zijn is het niet alleen een spannend verhaal, maar zit er ook een onderliggende boodschap in. Hoe ver ga je voor je eigen succes? Het verhaal neemt je mee in het leven van Gwendy die op haar twaalfde een mysterieuze knoppenkist krijgt die haar voorspoed brengt, maar tegen welke prijs? Zoals het een echte Kung betaamd wordt je snel meegezogen in het verhaal en voor je het weet is het uit en je wilt meer. King kennende komt deze knoppenkist nog wel een keer terug in een ander boek of verhaal en de vraag is dan of iedereen er zo zuining op is als Gwendy.
1	Dit is het eerste boek van een schrijfster die duidelijk veel potentieel heeft. Echt een degelijke thriller en dus een aanrader!
1	Ik ben het helemaal eens met de recensie. Heb het boek ook naar aanleiding hiervan gekocht. Het boek is heel goed geschreven en doordat je in ieders hoofd kunt kijken, raak je steeds beter betrokken bij het verhaal. Het is spannend, intrigerend en je vraagt je ook telkens af wat er toch met Delphine is gebeurd, want zonder het verhaal te willen verraden, zij is ook anders dan je denkt. Kortom: hele goeie thriller van eigen bodem! Kunnen we best trots op zijn.
1	Debet is het vervolg op De eetclub. In principe hoef je niet eerst De eetclub gelezen te hebben, maar het is aan te raden dit toch maar eerst te doen voor je Debet leest. Debet is vlot geschreven. Het begin en het eind bevatten actie; in het midden kabbelt het verhaal voort. De Gooische vrouwen gedragingen die in deze fase beschreven worden, kennen we van de Eetclub, en bieden weinig nieuws. Kortom aardig geschreven en tegelijkertijd pretentieloos amusement (waar op zich niks mis mee is). Ik heb het boek met plezier gelezen.
1	Als je met dit boek op de bank gaat zitten wil je het in 1 keer uitlezen. Het is realistisch, avontuurlijk, romantisch en tot aan het eind wordt de spanning opgevoerd. Kortom een boek waar je veel leesplezier aan beleeft en dat je niet mag missen.
1	Zoals in de titel van deze recensie vermeldt, is het echt een boek om je zakdoeken boven te halen, en je tranen af te vegen. ZO MOOI!!! ook hoe het verhaal verteld wordt, en geschreven is. Echt prachtig. Er komen ook heel veel waargebeurde feiten van in de tweede wereldoorlog in, zoals de concentratiekampen, de holocaust, noem maar op. Verder heb ik er geen woorden voor !!! Dit is echt een must-read !!!!
1	Alweer een uitstekend boek van Michael Connelly; hoe krijgt die man het iedere keer toch voor elkaar? De ontknoping is niet echt verrassend, maar wel spannend. Ook dat is een kunstje dat lang niet iedereen kan vertonen. De echt sterke punten zijn wat mij betreft de manier waarop aannemelijk wordt gemaakt dat Pierce per se wil ontdekken wat er met Lilly is gebeurd (aanvankelijk denk je: neem toch gewoon een ander telefoonnummer en doe niet zo moeilijk), en natuurlijk de subtiele verwijzing naar Harry Bosch, zodat wij lezers ons kunnen verheugen. Harry will be back!
1	Wat een prachtig boek! Vanaf de eerste bladzijde (van de 544) wordt je het verhaal van de succesvolle kunstschilder Roman Valesco ingetrokken. Roman heeft alles: rijkdom, vrouwen, roem. Maar hij heeft ook zijn demonen: hij trekt er ’s nachts op uit als The Bird, een beruchte maar nog niet geïdentificeerde graffitiartiest – een alter ego dat zijn carrière te gronde zou kunnen richten. Tweede hoofdpersoon is zijn assistent Grace, die haar verleden niet achter zich kan laten. Na een zeer ongelukkig huwelijk heeft ze haar leven omgegooid en zich voorgenomen haar dromen nooit meer te laten stelen door iemand aan wie ze haar hart verliest. Tot de laatste bladzijde leef je mee met deze personen en hun geheimen. Mooi dat Rivers de duistere kant van duivel, zonde en hel niet schuwt, maar er wel nadrukkelijk Gods liefde en vergeving tegenover zet.
1	Je opent het boek en al direct is de eerste zin "mannen zijn klootzakken" dat zeggen ze zelf. Direct zeer confronterend van bladzijde 1. Toen ik begon had ik een ander voorgevoel van dit boek, cover met een roos (gewoon verder kijken dan de roos kwam nog niet in mijn hoofd op) dan de titel het Pussy Album de naam verstopt echt wel het ware verhaal. Eva, lerares, vrouw en vooral alcoholiste neemt je mee op haar destructieve levenspad. Op de cover kleeft een sticker van Ronald Giphart "Lees dit vuige taalbombardement" en dat is het gewoon een taalbombardement. Hoeveel keer ik met een stylo en lat zinnen heb onderstreept, beschrijvingen die me raken, die me zo herkenbaar zijn. Zoals ik altijd zeg een boek moet je of iets bijleren of je raken of op het juiste moment in je leven komen. Dit boek is eentje die je niet kan lezen als je in een zeer optimistische periode in het leven staat maar voor mij kwam het op het juiste moment. Trouwens mijn hoed af voor "Stella Bergsma" gewoon recht voor de raap, te nemen of te laten, ervan houden of niet??? Wel ik wel...ik ben fan vanaf de eerste zin.
1	Mooi boek. Dit boek heb ik bijna in 1 keer uitgelezen. Echt een pageturner van begin tot eind. Ik ga snel de andere delen uit deze serie ook lezen....
1	Dit vond ik het beste boek uit de serie van Frieda Klein tot nu toe. Ik zat er gelijk in en kon het maar moeilijk weg leggen. Ben benieuwd naar het zaterdagdeel!
1	Charlie is succesvol advocaat,34 jaar en vader van Caleb,een bijzonder jongetje van 5 jaar.Zijn vrouw Mira is overleden. Charlie werkt eigenlijk altijd en bemoeit zijn weinig met andere dingen.Met een borrel op , maakt Charlie een blunder en krijgt hij ontslag. Zus Zadie zorgt grotendeels voor Caleb, maar geeft aan dit niet langer te kunnen doen.Charlie staat voor een aantal keuzes. Dan komen er goede dingen op zijn pad. Dit boek gaat over verlies, liefde, vergeving en over keuzes die je moet maken om te weten wat echt belangrijk is.
1	Het boek is vlot en boeiend geschreven, met een goede dosis humor en een grote diepgang over de samenleving op een klein eilandje zonder saai te worden. Geen gruwelijke detailbeschrijving over de moorden maar toch spannend van begin tot einde. Bij mij was de interesse natuurlijk gewekt doordat de titel naar een eiland verwees en het stelde me niet teleur. De Nederlandse titel De eilandmoorden is direct en opvallend. De oorspronkelijke Deense titel "Robinson-mordene" verwijst naar het programma "Expeditie Robinson" en het systematisch elimineren van een groep mensen op een eiland. Er worden ook vele onderwerpen aangesneden waar nog een taboe rond hangt en die stof tot nadenken geven zonder te shockeren. Een echte aanrader voor wie een vlot boek wil lezen waar toch goede inhoud in zit.
1	Bijna 4,5 sterren. Het eerste boek in deze duologie verraste me al vanwege het sterke verhaal, de krachtige karakterbeschrijvingen en de doorleefde stijl. Het was een van de eerste Nederlandse fantasyboeken die ik heb gelezen. Ondertussen ken ik er wat meer, maar ik ben nog steeds overtuigd dat Joost Uitdehaag fantasye van niveau levert. Deze duologie is in mijn opinie te vergelijken met het beste wat het genre te bieden heeft, binnen of buiten ons taalgebied. Ik denk dat het verdient vertaald te worden, vanwege de 'worldbuilding' en de unieke dreiging in deze boeken: een wereld die balanceert op de rand van de totale ondergang, veroorzaakt door de insectachtige Mirrax. The hoofdpersonen, Fulia en Eymee zijn menselijk, met menselijke tekortkomingen en gebrokenheden, maar verlangen desondanks het goede te doen. Ik kon makkelijk met ze meeleven. Het boek begint met een erg goed geschreven, spannende oorlogsscene, die je in het midden van het strijdperk plaatst naast de hoofdpersonen, en elk sterfgeval telt. Een sterk begin. En het boek eindigt ook heel sterk - ik wil het hier niet verklappen, maar na een moeilijke tocht door een land vol Mirrax op weg naar het laatste fort van het Verbond, waar de in aantal gereduceerde legers van het westen hopen ondersteuning te vinden, blijkt de dreiging anders van aard te zijn dan de hoofdpersonen verwachtten, met zelfs een beetje horror in de mix. Opnieuw trof ik in dit boek een diep doorvoelde boodschap over de meningsverschillen en haat die we met onszelf meebrengen, hoe we onze omgeving vernietigen zelfs in moeilijke tijden, en hoe dit niet alleen invloed heeft op onze samenlevingen, maar op de gehele wereld. Slechts door opoffering en vergeving kunnen gebroken mensen een weg voorwaarts vinden. Ik was aangenaam verrast door de sympathieke manier waarop religie in dit verhaal werd toegepast (maar niet op een ongecompliceerde manier), en vond het jammer dat het boek uit was. Ik denk nog steeds dat dit een heel goed fantasyboek is, maar er waren een paar kleine puntjes waardoor dit voor mij geen vijf sterren-boek was. Om te beginnen vond ik het verhaal (zelfs met de verrassingen aan het einde) een beetje te lineair voor mijn smaak (maar anderzijds houdt dat het plot relatief eenvoudig). Ook merkte ik dat alle namen en nieuw verzonnen woorden zorgden voor wat afstand tussen mij en de tekst. Er is een verklarende woordenlijst, maar ik had soms het idee dat de auteur woorden had verzonnen voor ideeën waar we prima Nederlandse woorden voor hebben. Ik ben er niet van overtuigd dat deze neologismen nodig waren, en voor mij werkte het niet. Ten slotte had ik het idee dat de emoties van de verhaalfiguren wel heel erg tussen extremen heen en weer bewogen. Misschien is dit vanwege hun extreme omstandigheden wel realistisch te noemen, dat weet ik niet, voor mij overtuigde het niet echt. Maar deze kleine puntjes weerhielden me er niet van van het boek te genieten. Ik zal deze duologie nog vaker lezen, omdat het een warm, goed geschreven verhaal is vol verwondering en medemenselijkheid, en ik ben benieuwd wat Joost in de toekomst gaat schrijven!
1	Boeiend hoe de schrijver zijn familiegeschiedenis op papier heeft gezet. Hierbij lijkt hij alles boven water te hebben gehaald, wat lange tijd verborgen is gebleven. Goed om ook vanuit een ander oogpunt naar situaties in WOII te kijken. Vaak is de geschiedenis veel complexer dan het lijkt. Onvoorstelbaar om te lezen hoe het hebben van geld veelal ingezet werd om zaken (in positieve en negatieve zin) naar de hand te zetten. Hoe zaken afgekocht werden op hoog niveau, waar je anders geen weet van zou hebben. Zowel in als na de oorlog. De schrijfstijl is vrij toegankelijk, maar de vele namen maken het soms even wat lastiger om te volgen. Jammer dat er geen stamboom in het boek is opgenomen om soms even na te slaan ter verheldering.
1	Ik heb net met een diepe zucht het boek dichtgedaan, nadat ik de laatste zin tot me heb laten doordringen. In één adem uitgelezen, niet weg kunnen leggen, en even helemaal weg kunnen dromen. Wat een fantastisch verhaal, wat een mooi boek! Heerlijk!! Jammer dat ik hem nu al uit heb....
1	Ik heb dit boek gewonnen via een giveaway, hier op hebban, en ik ben er echt heel blij mee. Het is echt een super leuk kookboek. Er staan veel leuke gerechten in en ook zeer veel mooie, kleurrijke foto's. Ik heb nog geen gerecht geprobeerd, maar ze zien er niet zo moeilijk uit. Perfect dus voor een beginnende kook als mij. Ik ga binnenkort zeker eens iets proberen te maken uit dit kookboek!
1	De Beer en de Nachtegaal is als een Russisch sprookje: mysterieus, wreed en betoverend mooi. Prachtig ook hoe de auteur verschillende folkloristische verhalen verweven heeft in het verhaal. Doet verlangen naar haar volgende boek.
